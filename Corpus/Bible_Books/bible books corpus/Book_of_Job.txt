Otù nwoke di n'ala Uz, Job bu aha-ya; nwoke ahu zuru okè, zi kwa ezi, ọ nātu kwa egwu Chineke, nēsi kwa n'ihe ọjọ wezuga onwe-ya.
Ewe muara ya umu-ndikom asa na umu-ndinyom atọ.
Ihe-nnweta-ya di nnù ewu na aturu iri-na-asa na ọgu iri, na nnù camel asa na ọgu iri, na nnù ehi abua na ọgu iri ejikọrọ abua abua, na nnù nne-inyinya-ibu na ọgu ise, na ndi-orù bara uba nke-uku; nwoke ahu we di uku kari umu Iru-anyanwu nile.
Ma umu-ya ndikom jere me ọṅuṅu-manya-vine n'ulo nwoke ọ bula nime ha n'ubọchi-ya; ha zì-kwa-ra kpọ umu-nne-ha ndinyom atọ iso ha rie ihe ṅu kwa ihe-ọṅuṅu.
O rue, mb͕e ubọchi nile nke ọṅuṅu-manya-vine-ha gasiri buruburu, na Job zìri do ha nsọ, o we bilie n'isi-ututu, sure àjà-nsure-ọku, dika ọnu-ọgugu ha nile si di: n'ihi na Job siri, Eleghi anya umum ndikom emehiweo, b͕akuta kwa Chineke azu n'obi-ha.
Otú a ka Job nēme ubọchi nile.
Ubọchi we di na umu Chineke biara iguzo onwe-ha n'iru Jehova, Setan we bia kwa n'etiti ha.
Jehova we si Setan Òle ebe i si bia?
Setan we za Jehova, si, Site n'igaghari n'uwa, na site n'ijeghari nime ya.
Jehova we si Setan Ì tukwasiwo obi-gi n'aru orùm, bú Job?
Chineke, nēsi kwa n'ihe ọjọ wezuga onwe-ya.
Setan we za Jehova, si, Ọ̀ bu n'efu ka Job nātu egwu Chineke?
Gi onwe-gi b͕aworo ya, b͕a-kwa-ra ulo-ya, b͕a-kwa-ra ihe nile o nwere, ogige buruburu?
I gọziwo ọlu aka-ya abua, ihe-nnweta-ya ab͕asawo kwa n'ala.
Ma otú ọ di, biko setipu aka-Gi, metu ihe nile o nwere, ọ ghaghi kwa ib͕akuta Gi azu n'iru Gi.
Jehova we si Setan Le, ihe nile o nwere di n'aka-gi; nání esetila aka-gi metu aru-ya.
Setan we si n'iru Jehova pua.
O rue, n'otù ubọchi, mb͕e umu-ya ndikom na umu-ya ndinyom nēri ihe nāṅu kwa manya-vine n'ulọ nwa-nne-ha, bú ọkpara, na onye-ozi biakutere Job, si, Ìgwè ehi nādọ ihe eji gwu ala-ubi, ìgwè nne-inyinya-ibu nāta nri n'akuku ha: ndi Sheba we dakwasi ha, chiri ha; ọzọ kwa, ha ewerewo ọnu mma-agha tib͕ue ndi nējere gi ozi; nání mu onwem we b͕apu, náním, igosi gi.
Mb͕e onye a nọ nēkwu, onye ọzọ bia-kwa-ra, si, Ọku nke Chineke esiwo n'elu-igwe da, rechapu ìgwe ewu na aturu, na ndi nējere gi ozi, ripia ha; nání mu onwem we b͕apu, náním, igosi gi.
Mb͕e onye a nọ nēkwu, onye ọzọ bia-kwa-ra, si, Ndi Kaldea doro usu atọ, made imegide camel, chiri ha, ọzọ kwa, ha were ọnu mma-agha tib͕ue ndi nējere gi ozi; nání mu onwem we b͕apu, náním, igosi gi.
Mb͕e onye a nọ nēkwu, onye ọzọ bia-kwa-ra, si, Umu-gi ndikom na umu-gi ndinyom nēri ihe nāṅu kwa manya-vine n'ulo nwa-nne-ha, bú ọkpara: ma, le, oké ifufe siri n'ofè ọzara bia, tie nkuku anọ nke ulo ahu, o we dakwasi umu-okorọbia ahu, ha we nwua; nání mu onwem we b͕apu, náním, igosi gi.
Job we bilie, dọwa uwe-nwuda-ya; kọpu isi-ya, da n'ala, kpọ isi ala; o si, Ọtọ ka m'b͕ara si n'afọ nnem puta, ọtọ ka m'gāb͕a kwa laghachi n'ebe ahu: Jehova nyere, Jehova anarawo kwa; ka aha Jehova buru ihe agọziri agọzi.
N'ihe a nile Job emehieghi, ọ sighi kwa na Chineke mere ihe-nzuzu.
Ubọchi we di na umu Chineke biara iguzo onwe-ha n'iru Jehova, Setan we bia kwa n'etiti ha iguzo onwe-ya n'iru Jehova.
Jehova we si Setan, Òle ebe i si bia?
Setan we za Jehova, si, Site n'igaghari n'uwa, na site n'ijeghari nime ya.
Jehova we si Setan, Ì tukwasiwo obi-gi n'aru orùm, bú Job?
Chineke, nēsi kwa n'ihe ọjọ wezuga onwe-ya: ọ nọ nējide kwa izu-okè-ya, ma i nākpalim imegide ya, iloda ya n'efu.
Setan we za Jehova, si, Akpukpọ-aru lara akpukpọ-aru, ọbuná ihe nile nke madu nwere ka ọ gēnye n'ọnọdu ndu-ya.
Otú ọ di, biko, setipu aka-Gi, metu okpukpu-ya metu kwa anu-aru-ya, ọ ghaghi kwa ib͕akuta Gi azu n'iru Gi.
Jehova we si Setan, Le, ọ nọ n'aka-gi; nání debe ndu-ya.
Setan we si n'iru Jehova pua, were ihe-ofifi ọjọ tie Job, site n'ọbu-ukwu-ya rue opu-n'isi-ya.
O we were n'onwe-ya ejùjù iji kọ onwe-ya ọkọ; ya onwe-ya nānọdu kwa n'etiti ntu.
Nwunye-ya we si ya, Ì nọ nējide izu-okè-gi?
Chineke azu, nwua.
Dika otù nime ndinyom nzuzu si ekwu, otú a ka i nēkwu.
Chineke, ghara inara ihe ọjọ?
Nihe a nile Job ejighi eb͕ub͕ere-onu-ya mehie.
Ndi-eyì atọ nke Job we nu ihe ọjọ a nile nke biakwasiri ya, ha we bia, nwoke ọ bula site n'ebe-ya; Elifaz, bú onye Timan; na Bildad, bú onye Shua, na Zofa, bú onye Neama: ha we zukọta n'otù ibia igosi ya ebere ha ji n'aru ya na ikasi ya obi.
Ha we welie anya-ha site n'ebe di anya, le ya, ma ha amataghi ya, ha we welie olu-ha, kwa ákwá.
Ha na ya we nānọko n'ala ubọchi asa ehihie na abali, ma ọ dighi onye nāgwa ya okwu; n'ihi na ha huru na o nēb͕u ya nb͕u nke-uku.
Mb͕e ihe a gasiri, Job saghere ọnu-ya, kọcha ubọchi-ya.
Job we za, si: Ka ubọchi nke amurum nime ya la n'iyì,Ya na abali ahu nke siri, Aturu ime nwa-nwoke.
Ka ubọchi ahu ghọ ọchichiri;Ka Chineke ghara isi n'elu ju ase ya,Ka ìhè ghara kwa imukwasi ya.
Ka ọchichiri na onyinyo ọnwu b͕aputa ya;Ka igwe-oji biri n'elu ya;Ka ihe nile nke nēme ka ubọchi b͕a ọchichiri me ka ọ tua egwu nke-uku.
Abali ahu, ka oké ọchichiri jide ya:Ka ọ ghara iṅuri ọṅu n'etiti ubọchi nile nke arọ;Ka ọ ghara ibata n'ọnu-ọgugu ọnwa.
Le, ka abali ahu ghọ nwayi-àgà;Ka iti-nkpu-ọṅù ghara ibà nime ya.
Ka ha bua ya ọnu, bú ndi nābu ubọchi ọnu,Ndi nọ na njikere ikpọte leviathan.
Ka kpakpando nile nke emumechi-ya b͕a ọchichiri:Ka ọ le anya ìhè, ìhè adighi kwa;Ka ọ ghara ile mbuboro-anya nke chi-ọbubọ anya: N'ihi na o mechighi ọnu-uzọ afọ nke m'si nime ya puta,O zopughi kwa ọnọdu ọjọ n'anyam.
N'ìhi gini ka m'nēsighi n'àkpà-nwa nwua?
N'ìhi gini ka m'nāputaghi n'afọ kubìe ume?
Gini mere ikperè abua di n'irum inaram?
Ma-ọbu ara, ka m'we ṅua?
N'ihi na ub͕u a ka m'gēdinawori di jūM'gāraruwori ura; mb͕e ahu ka izu-ike gādirim: Mu na ndi-eze na ndi-ndum-ọdu nke uwa,Ndi nēwuru onwe-ha nkpọnkpọ ebe; Ma-ọbu mu na ndi-isi ndi nwere ọla-edo,Ndi nēmeju ulo-ha n'ọla-ọcha: Ma-ọbu gini mere m'nādighi ka nwa amukworo amukwo nke ezoworo ezo;Dika umu ọhu nke nāhughi ìhè?
N'ebe ahu ka ndi nēmebi iwu rapuworo ime nkpatu;Ọ bu kwa n'ebe ahu ka ndi ike gwuru nēzu ike.
N'ebe ahu ka ndi-nkpọrọ nānọkọ jū;Ha anughi olu ndi nāchi ha n'ihe-ike.
Onye ntà na onye uku nọ n'ebe ahu, ha abua;Orù apuwo kwa n'aka onye-nwe-ya nwere onwe-ya.
N'ìhi gini ka O nēnye onye nọ n'ọnọdu ọjọ ìhè?
N'ìhi gini kwa ka O nēnye ndi nkpuru-obi-ha di ilu ndu?
Ndi nēchere ọnwu, ma ọ dighi-abia;Ha nēgwu kwa ala-ya kari àkù zoro ezo; Ndi nāṅuri rue otite-egwú-ọṅù,Obi nātọ kwa ha utọ mb͕e ha chọtara ílì.
N'ìhi gini ka O nēnye nwoke nke ezoworo uzọ-ya ìhè,Bú onye Chineke b͕ochiwo-kwa-ra ya?
N'ihi na ọ bu tutu eriem nrim ka ize-umem nābia,Anāwusi kwa ọb͕ub͕ọ-ujam nile dika miri.
N'ihi na oké egwu ka m'turu, o we biakwasim,Ihe nke m'turu ujọ biakute-kwa-ram.
Anọghm n'udo, anọghkwam jū, ezughkwam ike;Ma ime-nkpatu biara.
Elifaz, bú onye Timan, we za, si, Asi na otù onye anwa igwa gi okwu, ìke gāgwu gi?
Ma ònye puru ib͕ọchi onwe-ya n'ikwa okwu?
Le, i dọwo ọtutu madu, aka na nti,I nēme kwa ka aka nke nādighi ike di ike.
Okwu-gi nēme ka onye nāsu ngọngọ guzosie ike,I nāb͕a kwa ikperè nēruru ala ume.
Ma ub͕u a ọ nābiakute gi, ike we gwu gi;Ọ nēmetu gi aru, i we ma jijiji.
Chineke-gi bu ntukwasi-obi-gi?
Biko, cheta, ònye laworo n'iyì, mb͕e ya onwe-ya bu onye nēmeghi ihe ọjọ?
Ma-ọbu òle ebe ezipuwo ndi ziri ezi?
Dika m'huworo anya, ndi nēgwu ajọ ihe dika ala-ubi,Ndi nāgha kwa nmeb͕u dika nkpuru-ọghigha, ha nēwe ya dika ihe-ubi.
Site n'iku-ume Chineke ka ha nāla n'iyì,Site kwa n'ifufe nke iwe-Ya ka anēme ka ha gwusia.
Na ezé umu-ọdum, ka emebiworo.
Oke-ọdum nāla n'iyì site n'enweghi ihe ọ dọb͕utara,Umu nke nne-ọdum ekesawo kwa onwe-ha.
Ma mu ka ezutara okwu n'ori nye,Ntim we nara ntakwu nke sitere na ya.
N'èchìchè sitere n'ọhù nile nke abali,Mb͕e oké ura nādakwasi madu, Oké egwu zuterem, ya na ima-jijiji,O we me ka ọtutu ọkpukpum tua oké egwu.
Otù mọ we gabiga n'irum;Aji anu-arum we guzo ọtọ.
Otù udi di n'iru anyam:Idebe-ọnu-du di, ma olu ka m'nānu, si, Madu, ọ̀ gābu onye ezi omume kari Chineke?
Nwòke gādi ọcha kari Onye kèworo ya?
Le, ọbuná ndi-orù-Ya ka Ọ nādighi-atukwasi obi;Ndi-mọ-ozi-Ya ka Ọ nēbo ebubo na ha bu ndi-nmehie: Ò gesi kwa aṅa ghara ibo kari ndi bi n'ulo urọ?
Nke ntọ-ala-ha di n'ájá,Ndi anāzọpia azọpia dika nla.
Site n'ututu rue anyasi anētib͕u ha:Ha nāla n'iyì rue mb͕e ebighi-ebi, ma ọ dighi onye nātukwasi ya obi.
Ha nānwu, ọ bughi kwa n'amam-ihe.
Biko, kpọ òkù; ọ̀ di onye nāza gi?
N'ihi na nkpasu-iwe nēb͕u onye b͕agọro ab͕ago n'uche-ya,Ekworo nēme kwa ka onye nenweghi uche nwua.
Mu onwem ahuwo onye b͕agọrọ ab͕agọ n'uche-ya ka ọ nāb͕a ngbọrọgwu:M'we bua ebe-obibi-ya ọnu na mberede.
Umu-ya nānọpu anya n'ebe nzọputa di,Ewe zọpia ha n'ọnu-uzọ-ama,Ọ dighi kwa onye nānaputa ha.
Onye onye-agu nēripia owuwe-ihe-ubi-ya,Nēsi kwa ọbuná n'ogwu were ya,Ọnyà nēkusi ume ike inwe àkù-ha.
N'ihi na ajọ ihe adighi-esi n'ájá puta,Ọ bughi kwa n'ala ka ọnọdu ọjọ si epuputa; Kama anāmuputa madu nye ọnọdu ọjọ,Dika icheke-ọku nile nēfeli elu.
Ma mu onwem, m'gāchọ Chineke,Chineke ka m'gēbo kwa okwum: Onye nēme ihe uku, nke ngwuputa ala-ha nādighi;Oké ọlu rue mb͕e ọnu-ọgugu adigh: Onye nēnye miri-ozuzo n'elu ala,Nēziga kwa miri n'elu ebe di n'èzi: Ido ndi di ala n'ebe di elu;Ndi nēyi uwe-nkpe nọ kwa n'elu nime nzọputa.
Aka-ha adighi-eme kwa ihe ha zubere.
Ndum-ọdu nke ndi nāb͕a nb͕a me-kwa-ra ngwa.
N'ehihie ka ha nēzute ọchichiri,Ha nāsọghari kwa ìsì n'etiti-ehihie, dika n'abali.
O we zọputa madu na mma-agha nke sitere n'ọnu-ha,Bú ndi-ob͕eye n'aka ndi di ike.
Onye nēnweghi ike we nwe olile-anya,Ma ajọ omume ekpuchiwo ọnu-ya.
Le, onye ihe nāgara nke-ọma ka madu ahu bu, onye Chineke nābara nba:Aju-kwa-la idọ-aka-na-nti nke Onye puru ime ihe nile.
N'ihi na Onye ahu nēme ka ihe b͕ue nb͕u,Ọ nēké kwa eke; O nētib͕u, aka-Ya nēme kwa ka adiri ndu.
Nime nkpab͕u isi ka Ọ gānaputa gi;Ọzọ, n'asa ihe ọjọ agaghi-emetu gi aru.
N'oké unwu Ọ b͕aputawo gi n'ọnwu;B͕aputa kwa gi n'aka mma-agha n'agha.
Mb͕e ire nāpia utari agēzo gi;I gaghi-atu kwa egwu ihe-ike mb͕e ọ nābia.
I gāchì ihe-ike, chì kwa agu, ọchì;I gaghi-atu kwa egwu anu-ọhia nke uwa.
N'ihi na gi na nkume ọhia nile gādi n'ọb͕ub͕a-ndu;Gi na anu ọhia gādi kwa n'udo.
I gāma kwa na ulo-ikwū-gi di n'udo;I gēlekọta kwa ebe-obibi-gi, i gaghi-emehie kwa.
I gāma kwa na nkpuru-gi di ọtutu,Umu nke putara n'aru-gi gādi kwa ka ihe-ọkukú nke ala.
I gābia n'ílì n'ezib͕o agadi,Dika obo ọka si ala elu na mb͕e-ya.
Le nka, ayi egwuputawo ala-ya, otú a ka ọ di;Nuru ya, gi onwe-gi mata kwa ya n'onwe-gi.
Job we za, si, Biko, ka atùa nkpasu-iwem nke-ọma,Ka ha buli kwa nmebim n'ihe-ọtùtù n'otù!
N'ihi na ub͕u a ọ di arọ́ kari ájá oké osimiri nile:N'ihi ya ka okwum nile sihieworo uzọ.
N'ihi na àkú nile nke Onye puru ime ihe nile di nimem,Nke ńsí-ha ka mọm nāṅuIhe-egwu Chineke nēdo onwe-ha n'usoro imegidem.
Inyinya-ibu-ọhia, ò nēti nkpu n'elu ahihia ndu?
Ma-ọbu ehi, ò nēti nkpu n'elu nri agwara agwara nye ya?
Ma-ọbu ùtọ di na nke di ọcha nime àkwá?
Ihe nkpuru-obim nāju imetu,Ihe ndia di ka nrim nke mebiri emebi.
Asi kwa na Chineke enyem olile-anyam!
Chineke kwe izọpiam;Ka Ọ tọpu aka-Ya, bipum.
Nkasi-obim we nādiru ub͕u a;M'we wulie elu n'ihe-nb͕u nke nādighi-enwe ọmiko:N'ihi na ezoghm okwu-ọnu nile nke Onye Nsọ.
Gini bu ikem na m'gēche?
Gini bu kwa ọgwugwum, na m'gēme ka ndum di ogologo?
Ma-ọbu anu-arum, ọ̀ bu ọla?
Na enupuwo kwa nzube-ihe n'ebe m'nọ?
Onye obi nālọ ya miri kwesiri inwe ebere site n'aka eyì-ya;Bú onye nārapu kwa egwu Onye Nke puru ime ihe nile.
Umu-nnem aghọb͕uwom dika miri-iyi,Dika ebe miri-iyi nke nērùbiga nērù; Nke nēji nji n'ihi ice,Nke snow nēzó onwe-ya nime ha: Na mb͕e anēme ka ha di ọku ha tọb͕ọro n'efu:Mb͕e ọ di ọku, ha tapuworo n'ọnọdu-ha.
Ndi-ije nke uzọ-ha nēchighari onwe-ha;Ha nārigo n'ebe tọb͕ọrọ n'efu, we la n'iyì.
Ndi-ije nke Tima legidere anya,Usu-ndi-ije nke Sheba lere anya ha.
Ihere mere ha n'ihi na ha tukwasiri ha obi;Ha biaruru ebe ahu, iru-ha we nwughari n'ihi ihere.
N'ihi na ub͕u a unu abughi ihe;Unu nāhu ihe-ujọ, we tua egwu.
Nyenum ihe?
Ma-ọbu, Nyenu ihe-iri-ngo n'ihim site n'àkù-unu?
Ma-ọbu, Wepuganum n'aka onye-nkpab͕u?
Ma-ọbu, B͕aputanum n'aka ndi nēme ka madu ma jijiji?
Zínum ihe, mu onwem gāb͕a kwa nkiti:Me-kwa-num ka m'ghọta ihe m'mehieworo n'amaghi-ama.
Le ka okwu-ọnu nke ziri ezi si di irè!
Ma gini ka iba-nba nke si n'ọnu-unu puta nābara?
Ebe okwu-ọnu nile nke onye nādighi-atukwasi obi-ya n'ihe di ka ifufe.
Unu nēwere kwa eyì-unu zua ahia.
Ma ub͕u a kwenu ichem iru;Ọ̀ bu kwa n'iru unu ka m'gēkwu okwu-ugha?
Biko, chigharianu, ka ajọ omume ghara idi;E, chigharianu ọzọ, ezi omumem di nime ya.
Ọ̀ dighi obubu-agha diri madu n'elu uwa?
Dika orù si ekusie ume ike ibà n'okpuru ǹdò,Na dika onye egoro ọlu si ele anya ugwọ-olu-ya: Otú a ka emeworom ha m'keta ọtutu ọnwa nke ihe-efu,Ọtutu abali nke m'nādọb͕u onwem n'ọlu ka ha gutawo-kwa-ra nyem.
Afọ ejuwokwam na ntugharim rue chi-ọbubọ.
Anu-arum nēyi ikpuru na ob͕e ájá;Akpukpọ-arum atawo ata, we b͕aze.
Ubọchim di garagara kari ọ́kpà eji kpa ákwà,Ha we gwusia nenweghi olile-anya.
Cheta na ndum bu ifufe:Anyam agaghi-alaghachi ihu ezi ihe.
Anya onye nāhum agaghi-ekirim:Anya-Gi gādi n'arum, ma m'gaghi-adi.
Dika igwe-oji si agwusi, we la,Otú a onye nārida n'ala agaghi-arigota.
Ebe-ya agaghi-amata kwa ya ọzọ.
Mu onwem kwa, m'gaghi-eb͕ochi ọnum;Ka m'kwue nime nkpab͕u nke mọm;Ka m'tamue ntamu n'idi-ilu nke nkpuru-obim.
Na I nēdo ndi-nche ichem?
Mb͕e m'siri, Ihe m'ji dina gākasim obi,Ihe-ndinam gēbupu ntamum; I we were nrọ me ka m'tua ujọ,I site-kwa-ra n'ọhù me ka m'tua egwu nke-uku: Nkpuru-obim we rọputa ntọb͕u,Na ọnwu kari ọkpukpum ndia.
Ajuwom ndu; m'gaghi-adi ndu rue mb͕e ebighi-ebi:Rapum; n'ihi na otù nku-ume ka ubọchim nile bu.
Gini ka madu bu, na I nēme ya ka ọ di uku,Na I nātukwasi kwa ya obi-Gi, Na I nēleta kwa ya ututu nile,Na I nānwaputa ya na mb͕e dikarisiri ntà nile?
Rùe ole mb͕e ka I nāgaghi-elepum anya,Ka I nāgaghi-arapum rue mb͕e m'lodara ọnu-mirim?
Asi na emehiewom, gini ka m'nēme Gi, Gi Onye nēche madu?
N'ìhi gini ka I doworom ibu ihe-ndakwasi n'ebe I nọ,M'we ghọrọ onwem ibu?
Ma gini mere I nādighi-ebupu njehiem, me ka ajọ omume gabiga?
N'ihi na ub͕u a m'gēdina n'ájá:I gāchọsikwam ike, ma m'gaghi-anọ.
Bildad, bú onye Shua, we za, si, Rùe ole mb͕e ka i ganēkwu ihe ndia?
Rù kwa ole mb͕e ka okwu nile nke ọnu-gi gābu ifufe di ike?
Chineke, Ọ̀ neme ka ikpé b͕agọ ab͕agọ?
Ma-ọbu Onye Nke puru ime ihe nile,Ọ̀ nēme ka ezi omume b͕agọ ab͕agọ?
Ya,Ọ we zilaga ha n'aka nmehie-ha: Ọ buru na gi onwe-gi achọsie Chineke ike,We riọ Onye Nke puru ime ihe nile aririọ-amara; Ọ buru na onye di ọcha n'obi na onye ziri ezi ka i bu;N'ezie ub͕u a Ọ gētetara gi,Me ka ebe-obibi nke ezi omume-gi di n'udo.
Ma ikpe-azu-gi gēbù ibù nke-uku.
N'ihi na, biko, jua ọb͕o mbu,Dozie onwe-gi imata ihe ndi bu nna-ha gwuputara: (N'ihi na nke nnyahuru ka ayi bu, ayi amaghi kwa ihe,N'ihi na onyinyo ka ubọchi-ayi nile bu n'elu uwa:) Ndi ahu, hà agaghi-ezí gi ihe, gwa gi okwu,Si n'obi-ha weputa okwu?
Papyrus, Ò gētolite elu ma apiti adighi?
Amì, ò gēbù ibù ma miri adighi?
Mb͕e ọ nọ n'ima akwukwọ ndu, mb͕e akēbighi ya,Ọ nēbu ahihia ọ bula uzọ akpọnwu.
Otú a ka okporo-uzọ ndi nile nēchezọ Chineke si di;Olile-anya nke onye emeruru emeru gāla n'iyì: Onye agākpaji okwukwe efu ya,Ntukwasi-obi-ya bu kwa ulo ududo.
Dika osisi ndu ka ọ di n'iru anyanwu,Ome-ya nēpusa n'ubi-ya ab͕ara ogige.
Nkpọrọgwu-ya nēkekọta onwe-ha n'aru obo nkume,Ọ nāhu ebe nkume anya.
Ahughm i.
Le, nka bu obi-utọ, nke uzọ-ya,Ma ndi ọzọ gēsi n'ájá pue.
Le, Chineke agaghi-aju onye zuru okè,Ọ gaghi-ejide kwa aka ndi nēme ihe ọjọ.
Rue mb͕e Ọ gēwere ichì-ọchì mejue ọnu-gi,Were kwa iti-nkpu mejue eb͕ub͕ere-ọnu-gi.
Ndi nākpọ gi asì gēyi ihere dika uwe;Ulo-ikwū nke ndi nēmebi iwu agaghi-adi kwa.
Job we za, si, N'ezie amawom na ọ di otú a:Ma madu, ò gēsi aṅa buru onye ezi omume n'iru Chineke?
Ya je n'ikpé,Ọ gaghi-aza Ya otù okwu nime nnù okwu abua na ọgu iri.
O nwere obi nke mara ihe, Ọ nāb͕a kwa ume n'ike:Ònye mere onwe-ya ka o sie ike imegide Ya, we nọ n'udo?
Onye nākwapu ugwu, ma ha amaghi ya,Mb͕e Ọ kwatuworo ha n'iwe-Ya.
Onye nēme ka uwa me nkpatu pua n'ọnọdu-ya,Ogidi-ya nile we ma jijiji.
Onye nāgwa anyanwu okwu, o we ghara iwa;Ọ nākachi kwa kpakpando akàrà.
Onye nání Ya nēseti elu-igwe,Nāzọkwasi kwa ebe nile di elu nke oké osimiri ukwu.
Onye nēme Bear, na Orion, na Pleiades,Na ime-ulo nke Ndida.
Onye nēme ihe uku, rue mb͕e ngwuputa ala-ha nādighi;Na oké ọlu rue mb͕e ọnu-ọgugu nādighi.
Le, Ọ nāgabiga n'akukum, ma adighm-ahu Ya:Ọ nāga kwa n'iru, ma adighm-amata Ya.
Le, Ọ nānwude ihe, ònye gēme ka Ọ laghachi azu?
Ya, Gini ka I nēme?
Chineke agaghi-eme ka iwe-Ya laghachi;Ndi nēyere Rehab aka ruru ala n'okpuru Ya.
Mù onwem gēsi kwa aṅa za Ya,Rọputa kwa okwum nile m'gāgwa Ya?
Onye, ọ buru na abum onye ezi omume, m'gaghi-aza Ya;Kama m'gāriọ onye nēkpem ikpe aririọ-amara.
O we zam;M'gaghi-ekwe kwa na Ọ ṅara nti n'olum; Bú Onye nēji oké ifufe chifiam aru,Onye nēme kwa ka ob͕ub͕u-mmam, bú nke eb͕urum, ba uba n'efù.
Kama Ọ nēme ka afọ jum n'ihe-ilu nile.
Ma ọ buru na ayi ekwue okwu bayere ikpé, ònye gākaram mb͕e?
Onye zuru okè ka m'bu, o we si na abum onye b͕agọrọ ab͕agọ.
Onye zuru okè ka m'bu; adighm-amara nkpuru-obim;Ajum ndum.
Otù ihe aju ka ọ bu; n'ihi ya ka m'siri,Onye zuru okè na onye nēmebi iwu ka Ya onwe-ya nēme ka ha gwusia.
Enyewo uwa n'aka onye-nmehie:Ọ nēkpuchi iru ndi-ikpe-ya;Ọ buru na ọ bughi Ya, ònye kwa ka ọ bu?
Ma ubọchim nile di garagara kari ọb͕a-ọsọ:Ha ab͕alagawo, ha ahughi ezi ihe.
Ha agabigawo n'iru dika ub͕o amì:Dika ugo si efedakwasi ngwa ngwa n'anu ọ gēri.
Ka m'chezọ ntamum,Ka m'rapu iru ujọm, b͕asa irum: Anamatu ujọ ihe-nb͕um nile,Amawom na I gaghi-agum n'onye nēmeghi ihe ọjọ.
Agama mu onwem ikpe;N'ìhi gini kwa ka m'dọb͕uru onwem n'ọlu n'efu?
Were kwa nchà me ka ọbu-akam abua di ọcha; Mb͕e ahu I gābiayem n'olùlù,Uwem gākpọkwam ihe-árú.
N'ihi na Ọ bughi madu, otú m'bu, na m'gāza Ya,Na ayi gābiakota n'ikpé.
Nke gātukwasi ayi abua aka-ya.
Ya wezuga nkpa-n'aka-Ya n'arum,Ka oké ujọ-Ya ghara ime ka m'tua egwu nke-uku: Ka m'kwue okwu, ghara itu egwu Ya;N'ihi na ọ bughi otú a ka m'di n'ebe mu onwem nọ.
Ike ndum agwuwo nkpuru-obim;Ka m'rapuru onwem ntamum;Ka m'kwue okwu n'idi-ilu nke nkpuru-obim.
M'gāsi Chineke, Amalam ikpe;Me ka m'mara ihe kpatara I ji som se okwu.
Gi nma ka I meb͕ue nmeb͕u,Ka I ju ndọb͕u-n'ọlu nke ọbu-aka-Gi abua,We mukwasi ìhè na ndum-ọdu ndi nēmebi iwu?
I nwere,Ma-ọbu na I nāhu dika madu si ahu?
Gi di?
Ma-ọbu arọ-Gi, hà di ka ubọchi madu, Na I nāchọ ajọ omumem,Nāju kwa ase nmehiem?
I mara na adighm-emebi iwu;Ọ dighi kwa onye ọ bula nānaputa n'aka-Gi.
Aka-Gi dozirim, we kpuamKa m'buru otù buruburu; ma I nēlodam.
Biko, cheta na dika urọ ka I kpuworom;Ì gēme kwa ka m'laghachi n'ájá?
I nāwusim,Me ka m'raru araru dika cheese?
Akpukpọ-aru na anu-aru ka I yikwasirim,Were kwa ọkpukpu na akwara kpam dika ákwà.
Ndu na ebere ka I meworo ka m'nwe,Nlekọta-gi edebewo kwa mọm.
Ma I zoro ihe ndia n'obi-Gi;Amawom na nka di n'aka-Gi: Ọ buru na emehiewom, I nēlezikwam anya,I gaghi-agupukwam n'ajọ omumem.
Ebe nlelìm juworom afọ,Ya na ilekwasi nwedam anya.
I nāchu ntám:I we laghachi gosi Onwe-gi onye di ebube megidem.
I nēme ka ndi-àmà-Gi di ọhu n'irum,Nēme kwa ka nkpasu-iwe-Gi ba uba n'ebe m'nọ;Nb͕anwe na usu-ndi-agha di n'ebe m'nọ.
N'ìhi gini kwa ka I ji me ka m'si n'àkpà-nwa puta?
M'gēkubìwori ume, ọ dighi kwa anya gāhum.
Dika agāsi na ọ dighi mb͕e m'nọ, otú a ka m'gādi;Site n'afọ nnem rue ílì ka agēbum.
Dopu Onwe-gi n'ebe m'nọ, ka m'we b͕asa irum nwantī, Tutu alam, ghara kwa ilaghachi,Rue ala ọchichiri, na onyinyo ọnwu; Ala oké ọchichiri, dika oké ọchichiri onwe-ya;Ala onyinyo ọnwu, nke usoro nādighi ya,Ebe ọmumu-ìhè di kwa ka oké ọchichiri.
Zofa, bú onye Neama, we za, si, Àgaghi-aza ọtutu okwu?
Ekwukwu-Gi nile nēme ka madu b͕a nkiti;I we chìa ọchì, ma ọ dighi onye nēme ka ihere me gi.
I we si, Nmutam di ọcha,M'di kwa ọcha n'anya-Gi.
Ma otú ọ di, ọ gādim nọ̄ nma ma asi na Chineke ekwue okwu,Saghe eb͕ub͕ere-ọnu-Ya megide gi; Gosi gi ihe-nzuzo nile nke amam-ihe,Na ọ di okpukpu n'izube ihe.
Gi mara kwa na Chineke nēme ka echezọrọ gi ufọdu nime ajọ omume-gi.
Chineke?
Onye Nke puru ime ihe nile rue ebe Ọ sọturu?
Di kwa obosara kari oké osimiri.
Kpọkọta nkpọkọta, ònye gēme kwa ka Ọ laghachi?
N'ihi na Ya onwe-ya mara madu efu:Ọ nāhu kwa ajọ ihe, mb͕e Ọ nādighi-elegide ya anya.
Ma nkpọkọrọ madu gēnwe obi,Mb͕e amuru nwa-inyinya-ibu-ọhia ka ọ buru madu.
We b͕asa ọbu-aka-gi abua n'ebe Ọ nọ; Ọ buru na ajọ ihe adi n'aka-gi, me ka ọ di n'ebe di anya,Ekwe-kwa-la ka ajọ omume biri nulo-ikwū-gi nile; N'ihi na mb͕e ahu i gēweli iru-gi nēnweghi ọlu n'aru-gi;I gābu kwa ihe siri ike dika ọla awuru awu, i gaghi-atu kwa egwu: N'ihi na gi onwe-gi gēchezọ ọnọdu ọjọ gi,Dika miri nke gabigara agabiga ka i gēcheta ya: Kari etiti-ehihie ka ubọchi ndu-gi gēbili kwa;Ọ buru na oké ọchichiri adi, ọ gādi ka ututu.
I gātukwasi kwa obi, n'ihi na olile-anya di;I gēnyocha kwa, were ntukwasi-obi dina.
Ma anya ndi nēmebi iwu gādala n'isi,Ebe-nb͕alaga alanariowo kwa ha n'iyì,Nkubì-ume bu kwa olile-anya-ha.
Job we za, si, N'ezie unu onwe-unu bu ndi bu ihe,Unu na amam-ihe gānwukọ n'otù.
Enwe-kwa-ram obi dika unu;Mu onwem abughi onye dara ada kari unu:Ma ònye ka ọ bu nke ihe dika ndia nādighi n'aka?
Onye bu ihe-ọchì nke madu-ibe-ya ka m'bu,Bú onye nākpọku Chineke, O we za ya:Ihe-ọchì ka onye ezi omume nke zuru okè bu.
Nleda diri ọdida n'èchìchè onye nọ jū;Edoziwo ya nye ndi ukwu-ha nāb͕uchapu ab͕uchapu.
Ulo-ikwū nile nke ndi nāpunara madu ihe di n'udo,Ntukwasi-obi di-kwa-ra ndi nākpasu Chineke iwe;Bú onye ọ bula nke wetaworo chi-ya n'aka-ya.
Ma otú ọ di, biko, jua anumanu, ha gēzí kwa gi ihe,Na anu-ufe nke elu-igwe, ha gēgosi kwa gi: Ma-ọbu gi na uwa kparita uka, o gēzí kwa gi ihe;Azù nke oké osimiri gākọ-kwa-ra gi.
Na aka Jehova emewo nka?
Onye nkpuru-obi nke ihe ọ bula di ndu di n'aka-Ya,Ya na mọ nke anu-aru nile nke madu.
Nti, ọ̀ dighi-anwa okwu?
Okpo-ọnu kwa, ọ̀ dighi-edeturu onwe-ya ihe-oriri-ya?
Nime ndi kara nká ka amam-ihe di,N'ubọchi ndu di ogologo ka nghọta di kwa.
N'aka-Ya ka amam-ihe na idi-ike di;Ọ nwere ndum-ọdu na nghọta.
Le, Ọ nākwada ihe, agaghi-ewu kwa ya ọzọ;Ọ nēmechibido madu uzọ, agaghi-emeghe kwa ya.
Le, Ọ nēb͕ochi miri, ha takọrọ;Ọzọ, ọ nēzipu ha, ha we kpùe uwa iru.
N'aka-Ya ka ike na nzube-ihe di;O nwere onye nēmehie n'amaghi-ama na onye nēme ka madu mehie n'amaghi-ama.
Ab͕u ndi-eze kere ka Ọ tọpuworo,We ke ihe-ọkiké n'úkwù-ha.
Ndi nādigide ka Ọ nēme kwa ka ha kpùe iru.
Ezi uche nke ndi-okenye ka Ọ nēwepu kwa.
Akpukpọ-úkwù nke ndi di ike ka Ọ kpọpu-kwa-ra.
We me ka onyinyo ọnwu puta ìhè.
We me ka ha waghari n'ebe tọb͕ọrọ n'efu ebe uzọ nādighi.
Ha nāsọghari ìsì n'ọchichiri nēnweghi ìhè,O we me ka ha kpafue dika onye ṅubigaworo manya ókè.
Le, ihe a nile ka anyam huworo,Ntim anuwo, ghọta kwa ya.
Dika ọmuma-ihe-unu si di, otú a ka m'maworo, ọbuná mu onwem:Mu onwem abughi onye dara ada kari unu.
Ma mu onwem, Onye Nke puru ime ihe nile ka m'gāgwa okwu,Ọ nātọkwam utọ isoro Chineke ru uka.
Ma otú ọ di, unu onwe-unu bu ndi nētekpu madu okwu-ugha dika ihe-ntekpu,Ndi-dibia efu ka unu nile bu.
Biko, nurunu iru-ukam,Ṅa-kwa-nu nti n'ikpe-ọnu nile nke eb͕ub͕ere-ọnum.
Chineke ka unu gēkwuru okwu ajọ omume?
Ya ka unu gēkwu-kwa-ra okwu aghughọ?
Ya ka unu gāhu iru-ọma?
Chineke ka unu gāluru ọ̀gù?
O gwuputa ala unu?
Ma-ọbu dika madu si akwa madu emò, ọ̀ bu otú a ka unu gākwa Ya emò?
Nbùli-elu-Ya adighi-eme ka unu tua egwu nke-uku?
Oké egwu-Ya adighi-adakwasi kwa unu?
Okwu-ncheta nile unu bu ilu nke ntu,Ihe-nb͕ochi urọ ka ihe-nb͕ochi nile unu bu.
B͕anu nkiti, pua n'ebe m'nọ, ka m'kwu kwa, mu onwem,Gini gāgabiga kwa n'arum?
N'ìhi gini ka m'gēburu anu-arum n'ezém,Tiye kwa ndum n'ọbu-akam?
Le, Ọ gēb͕um; m'gaghi-echere:Otú ọ di, uzọm nile ka m'gāru uka n'iru Ya.
Ya onwe-ya gāburum nzọputa;N'ihi na onye emeruru emeru agaghi-abia n'iru Ya.
Nurunu okwum nile nke-ọma,Ka nkwuputam di kwa na nti-unu.
Biko, le, edowom ikpém n'usoro;Amawom na mu onwem bu onye ezi omume.
N'ihi na ub͕u a ka m'gāb͕a nkiti, kubìe ume.
Nání emelam ihe abua,Mb͕e ahu m'gaghi-ezopu onwem n'iru Gi: Me ka ọbu-aka-Gi dipu n'arum n'ebe di anya;Ka oké ujọ-Gi ghara kwa ime ka m'tua egwu nke-uku.
Gi kpọ kwa òkù, mu onwem gāza kwa;Ma-ọbu ka m'kwue, I we zam.
Me ka m'mara njehiem na nmehiem.
N'ìhi gini ka I nēzo iru-Gi,Nēchè kwa na mu bu onye-iro n'ebe I nọ?
Ma-ọbu Ì gāchu ahihia ọ̄ka kpọrọ akpọ?
N'ihi na I nēde ihe di ilu n'akwukwọ megidem,I nēme kwa ka m'nweta ajọ omume nile m'mere n'okorọbiam: I nētiye kwa ukwum abua n'ọtọsi, nēlezi kwa okporo-uzọm nile anya;I nākpa Onwe-gi ókè buruburu ọbu-ukwum: Bú madu nke di ka ihe rere ure nke nāka nká,Dika uwe nke nla riworo.
Madu nke nwayi muru,Ubọchi-ndu-ya di nkpunkpu, afọ ejuwo kwa ya n'ahuhu.
Dika okoko-osisi ka ọ putaworo, ewe nēbipu ya:O we nāb͕alaga dika onyinyo, ọ dighi-eguzo kwa.
I megheworo anya-Gi,Me ka m'so Gi ba n'ikpé?
Ebe ihe akara àkà ka ubọchi-ya nile bu, ọnu-ọgugu nke ọnwa-ya nile di n'aka-Gi,I mewo ókè-ya, ọ gaghi-agabiga kwa ya; Lepu ya anya, ka o we kwusi,Rue mb͕e ubochi-ya gātọ ya utọ, dika onye egoro ọlu.
N'ihi na olile-anya diri osisi na ọ gēpute ọzọ, ma eb͕utue ya,Na ome-ya agaghi-akwusi kwa.
Ogwe-ya anwu kwa n'ájá; Site n'ísì miri ọ gāma akwukwọ,Wa kwa alaka dika ihe akuru aku.
Ma onye di ike gānwu, ike gāgwu kwa ya:Madu we kubìe ume, òle ebe ọ nọ kwa?
Miri esiwo n'oké osimiri la,Osimiri we tasia, takọrọ; Otú a madu edinawo, ọ dighi-ebili kwa:Rue mb͕e elu-igwe nādighi, ha agaghi-eteta,Agaghi-akpọte kwa ha n'ura-ha.
I zobem n'ala-mọ,Ma asi na I debem na nzuzo, rue mb͕e iwe-Gi laghachiri,Ma asi na I kparam ókè, we chetam!
Ubọchi nile nke obubu-agham ka m'gēche,Rue mb͕e nb͕anwem gābia.
I gākpọ òkù, mu onwem gāza kwa Gi:Agu ọlu aka-Gi gāgu Gi.
N'ihi na ubu a I nāgu nzọ-ukwum ọnu:Ì dighi-elezi nmehiem anya?
Akachiwo njehiem akàrà n'àkpà,I we tekpue ajọ omumem ihe.
Ma otú ọ di, ugwu nke nāda ada nāla n'iyì,Anākwapu kwa oké nkume n'ọnọdu ya.
Miri nēme ka nkume ta;Orúrú-ya nāṅachapu ájá ala:Olile-anya madu ka I mewo-kwa-ra ka ọ la n'iyì.
I nwere ike n'aru ya rue mb͕e ebighi-ebi, ọ we la;I nēme ka iru-ya b͕anwe, I we zilaga ya.
Anāsọpuru umu-ya ndikom, ma ọ dighi-ama ya;Ha nāghọ kwa ndi ntà, ma ọ dighi-amata ihe bayere ha.
Nání na o nēb͕u anu-aru-ya nke dikwasi ya nb͕u,Nkpuru-obi-ya nke di nime aru-ya nēru kwa újú.
Elifaz, bú onye Timan, we za, si, Onye mara ihe, ọ̀ gēwere ọmuma-ihe nke bu nání ifufe za?
Iru-anyanwu?
Ma-ọbu okwu nke ọ nējighi ha bara madu urù?
E, gi onwe-gi nēmebi egwu,Nēbilata kwa ntughari-uche n'iru Chineke.
N'ihi na ajọ omume-gi nēzi ọnu-gi ihe,I nārọputa kwa ire ndi-aghughọ.
Eb͕ub͕ere-ọnu-gi nāza kwa imegide gi.
Ma-ọbu àmuputara gi tutu ugwu adi?
Chineke ka i nēge nti?
Gini ka i mara nke ayi nāmaghi?
Ma onye-isi-awọ ma onye kara nká nọ n'etiti ayi,Ndi ubọchi ndu-ha ka nke nna-gi nke-uku.
Chineke adikara gi ntà,Ha na okwu nke nēmeso gi nwayọ?
Gini mere obi-gi ji ebupu gi?
Gini me-kwa-ra anya-gi abua ji atabi?
Na i nēchighari mọ-gi imegide Chineke,We me ka okwu nile di otú a si n'ọnu-gi puta.
Gini ka madu bu, na ọ gādi ọcha n'obi,Na ọ gābu kwa onye ezi omume, bú onye nwayi muru?
Le, ọbuná ndi nsọ Ya ka Ọ nādighi-atukwasi obi;Ọzọ, elu-igwe adighi ọcha n'anya-Ya.
Ya,Bú madu nke nāṅu ajọ omume dika miri?
M'gēkwuputara gi, gem nti;Ma nka ka m'huworo, m'gākọ kwa ya: (Nke ndi mara ihe nēgosiSite na ndi bu nna-ha, ha ezoghi kwa ya; Ndi ahu, náni ha, ka enyere ala,Ọ dighi kwa ọbìa gabigara n'etiti ha:) Ubọchi nile nke onye nēmebi iwu ka onye ahu nāb͕ali,Bú ọnu-ọgugu arọ nke ezobeworo nye onye nēme ka madu ma jijiji.
Olu oké egwu di na nti-ya abua;Mb͕e ọ nọ n'udo ka onye nāpunara madu ihe gābiakute ya: Ọ dighi-ekwe na ọ gēsi n'ochichiri lata,Onye anēche nche inye mma-agha ka ọ bu: Onye nāwaghari ichọ nri ka ọ bu, ọ nāsi, Òle ebe ọ di?
Ahuhu na nkpà nēme ka ọ tua egwu nke-uku;Ha nwere ike n'aru ya, dika eze nke nọ na njikere ibu agha: N'ihi na o setipuwo aka-ya imegide Chineke,Ọ bu kwa imegide Onye Nke puru ime ihe nile ka ọ nēme onwe-ya onye di ike; Ọ nēwere olu kwesiri ike b͕akwasi Ya,Were kwa ihe-nb͕ochi di ib͕idi nke ọta-ya: Nihi na o werewo abuba-ya kpuchie iru-ya,Me ka abuba nke di arọ́ di n'úkwù-ya; O we biri n'obodo ezopuru n'uwa,Nime ulo nke madu nādighi-ebi nime ha,Nke ejikereworo ighọ obo-ihe.
Ire-ọku gēme ka ome-ya kpọ nku,Ọ gēwezuga kwa onwe-ya site n'iku-ume nke ọnu-Ya.
Ka ọ ghara ikwere n'ihe-efu, eduhiewo ya:N'ihi na ihe-efu gābu ihe-nb͕anwe-ya.
Tutu ubọchi-ya erue ka agēmezu ya,Alaka-ya agaghi-adi ka ahihia ndu.
N'ihi na nzukọ nke onye emeruru emeru gābu ndi nāpughi imu nwa,Ọku gēripia ulo-ikwū nile nke ndi-ngo.
Ha nāturu ime ọnọdu ọjọ, mua ajọ ihe,Afọ-ha nēdozi kwa aghughọ.
Job we za, si, Anuwom ọtutu ihe dika ihe ndia:Ndi-nkasi-obi nēweta ọnọdu ọjọ ka unu nile bu.
Ma-ọbu gini nēme gi ka i di irè, na i nāza okwu?
Ka mu onwem kwu kwa okwu dika unu;Ọ buru na nkpuru-obi-unu adi n'ọnọdu nkpuru-obim,M'gēnwe ike ijikọta okwu imegide unu,Na ifufe isim imegide unu.
M'gēwere ọnum b͕a unu ume,Nmeghari eb͕ub͕ere-ọnum gēb͕ochi kwa ihe-nb͕u-unu.
Ma ọ buru na arapum, gini gēsi n'arum la?
Otú ọ di, ub͕u a O mewo ka ike gwum:I mewo ka nzukọm nile ghọ ebe tọb͕ọrọ n'efu.
I we jisiem ike, ọ ghọwo ihe-àmà megidem:Ọtita-arum we nēbili imegidem, Ọ nāzam n'iru.
Iwe-ya adọkawom O we kpọm asì;Ọ takwasiwom ikekere ezé-Ya:Onye-nkpab͕um nāchichapu anya-Ya n'arum.
Ha asaghepuwo ọnu-ha n'arum,Were ita-uta tiem aka na ǹtì:Ha nāchikọzu onwe-ha n'otù imegidem.
Chineke nēmechibidom uzọ nye ndi ajọ omume,N'aka ndi nēmebi iwu ka Ọ nātubàkwam.
Anọm n'udo, O we mebiem;Ọzọ, O jidewo olum, piajisiam,Me ka m'biliere Onwe-ya ibu ihe O dotara ib͕a àkú.
Ya nile dim buruburu,Ọ nāb͕awa akurum, Ọ dighi-enwe kwa ọmiko n'arum;Ọ nāwusi òlùlùm n'ala.
O nētipúm ntipú n'elu ntipú-ibe-ya;Ọ nāb͕akwasim dika dike.
Turughari mpim n'ájá.
Irum nācha ọbara-ọbara site n'ikwa-ákwá,Na mbubere-anyam ka onyinyo ọnwu di kwa; Ọ bughi n'ihi na ihe-ike di n'ọbu-akam,Ekperem di kwa ọcha.
Ala, ekpuchila ọbaram,Ka ọnọdu ghara idiri iti-nkpum.
Onye-àmàm nọ,Onye nēkwurum nọ kwa n'ebe di elu.
Ndi-eyìm bu ndi nākwam emò:Ma ọ bu n'ebe Chineke nọ ka anyam nātusisi anya-miri; Ka otù onye we so Chineke ruara madu uka,Dika nwa nke madu si aruara madu-ibe-ya uka.
N'ihi na arọ ole-na-ole gābia,M'we je n'uzọ m'gaghi-alaghachi.
Emebiwo mọm, emewo ka ubọchim gwusia,Ílì dirim.
N'ezie ikwa-emò diyerem,Anyam nānọ kwa ọnọdu-abali n'ikpasu-obi-ilu nile ha.
Biko, do ihe-ibe, burum onye-mbe n'ebe Gi onwe-gi nọ;Ònye ka ọ bu, bú onye gānaram n'aka?
N'ihi na I zopuwo obi-ha n'inwe ezi uche:N'ihi ya I gaghi-ebuli ha elu.
Onye nēgosi ndi-eyì-ya inara òkè,Ọbuná anya umu-ya gādala n'isi.
O guzowom dika ilu nke ndi nile di iche iche;Onye ha nābusa ọnu-miri n'iru-ya ka m'ghọwo-kwa-ra.
Anyam we nāhu inyoghi-inyoghi site na nkpasu-iwe,Ihe dim n'aru di ka onyinyo, ha nile.
Ibobo bayere nka gānwu ndi ziri ezi n'aru,Onye nēmeghi ihe ọjọ gākpọte kwa onwe-ya imegide onye emeruru emeru.
Ma onye ezi omume gējisi ike n'iso uzọ-ya,Onye nke aka-ya abua di ọcha ganāga n'iru n'iru n'inwe ume.
Ma otú ọ di, biko, unu nile chigharia, bia:Ma m'gaghi-achọta onye mara ihe n'etiti unu.
Ubọchim nile agabigawo, emebiwo nzubem nile,Bú ihe-nnweta nke obim.
Ha nēdo abali n'ọnọdu ehihie:Ha nāsi, Ìhè di nso iru ọchichiri.
Nnam ka i bu;Kpọ kwa ikpuru òkù, si, Nnem na nwa-nnem nwayi ka i bu; Òle ebe kwa ka olile-anyam di ub͕u a?
Olile-anyam kwa, ònye gēkiri ya?
Rue ihe di n'ala-mọ ka ha gārida,Ọ buru na izu-ike adirim otù mbe ahu n'ájá.
Bildad, bú onye Shua, we za, si, Rùe ole mb͕e unu ganēsiri okwu ọnyà?
Ghọtanu, ma emesia ayi gēkwu.
Gini mere aguworo ayi ka anumanu?
Ayi aghọwo ndi ruru árú n'anya-unu.
Ma-ọbu àgākwapu oké nkume n'ọnọdu-ya?
Agēmenyu kwa oriọna-ya n'elu ya.
Agākpagide nzọ-ukwu nile nke ume-ya,Ndum-ọdu-ya gātuda kwa ya.
N'ihi na eji ukwu-ya abua ziga ya n'ub͕u eji eb͕u anu,Ọ nējeghari kwa n'elu ihe-ntuhi.
Ib͕udu gādakwasi ya n'ikiri-ukwu,Ọnyà gāma ya.
Ezobeworo ya udọ̀ n'ala,Na ihe iji nwude ya n'elu uzọ.
Ihe-egwu emewo ka ọ tua egwu nke-uku buruburu,Ha we chugharia ya n'ukwu-ya.
Agu ganāgu ume-ya,Edoziwo kwa nhuju-anya n'akuku-ya.
Agādọpusi ya ike n'ulo-ikwū-ya, bú ihe-ntukwasi-obi-ya;Agēme ka ọ zọrọ ukwu gakuru eze nke ihe-egwu nile.
Ihe nābughi nke ya gēbi n'ulo-ikwū-ya:Agēfesa brimstone n'elu ebe-obibi-ya.
Nkpọrọgwu-ya gākpọ nku n'okpuru,Agēbipu kwa alaka-ya n'elu.
Ncheta-ya alawo n'iyì pua n'uwa,Ọ dighi kwa aha ọ gēnwe n'èzí.
Agākwapu ya n'ihè ba n'ọchichiri,Agēme kwa ka o si n'elu-uwa dum madu bi waghari.
Ibobo bayere ubọchi-ya anwuwo ndi bi n'akuku Ọdida-anyanwu n'aru,Ndi bi n'akuku Iru-anyanwu atuwo kwa oké ujọ.
Otú ọ di, ndia bu ebe-obibi nke ajọ omume,Nka bu kwa ebe onye nāmaghi Chineke.
Job we za, si, Rùe ole mb͕e unu gēme ka nkpuru-obim rue újú?
Rùe ole mb͕e unu gēwere okwu zọpiam?
Ub͕ò iri ndia ka unu nēme ka ihere mem:Ihere adighi-eme unu na unu nēmejọm.
Ma n'ebe m'nọ ka nmehiem m'mehiere n'amaghi-ama di.
Maranu ub͕u a na Chineke merem ka m'bagọ ab͕agọ,Na O siwo-kwa-ram ọnyà-Ya buruburu.
Le, anameti nkpu, si, Ihe-ike!
Anametiku Chineke, ma ikpé adighi.
N'uzọm nile ka Ọ nēdokwasi kwa ọchichiri.
O yipuwo nsọpurum n'arum dika uwe,We wezuga okpu-eze n'isim.
O we ropu olile-anyam dika osisi.
O me ka iwe-Ya di ọku imegidem,Ọ guaram Onwe-ya dika ndi nēmegide Ya.
Usu-Ya nile ndi nāpunara madu ihe nābiakọta, tulie uzọ-ha imegidem,Ma kwa ulo-ikwū-ha buruburu ulo-ikwūm.
O mewo ka umu-nnem nọpurum n'ebe di anya,Ndi maworom we ghọ nání ndi ala ọzọ n'ebe m'nọ.
Ndi-ab͕ata-obim akwusiwo,Ndi m'mara echezọwokwam.
Ndi nọ n'ulom dika ọbìa na ndi-orum nwayi nāgum n'onye ala ọzọ:Onye anāmataghi ka m'ghọworo n'anya-ha.
Akpọwom arùm òkù, ma ọ dighi-azam,Anameji ọnum riọ ya aririọ-amara.
Iku-umem aghọwo iku-ume onye nābughi di-ya n'ebe nwunyem nọ,Ariọwokwam umu afọ nnem aririọ-amara.
Ndi-ìzum nile nākpọm ihe-árú:Ndi ahu m'huru n'anya echighariwo imegidem.
M'we were akpukpọ ezém wepuga onwem.
Merenum amara, merenum amara, unu onwe-unu, bú ndi-eyìm;N'ihi na aka Chineke emetuwom n'aru.
N'ìhi gini ka unu nāchum dika Chineke?
N'ìhi gini ka anu-arum adighi-eju unu afọ?
Ma asi na eji pen ígwè na òpùKa ha n'oké nkume rue mb͕e ebighi-ebi!
Ma mu onwem amawo na Onye-nb͕aputam di ndu,Na O gēbili kwa ọtọ n'elu ájá n'ikpe-azu: Mb͕e emebisi-kwa-ra akpukpọ-arum nka,Ọ bu na m'gēsi n'anu-arum hu Chineke: Onye mu onwem gāhuru onwem,Anyam abua gāhu kwa Ya, Ọ bughi kwa onye ala ọzọ.
Akurum abua agwusiwo n'imem.
Ma achọtawo nkpọrọgwu okwu nimem; Tuanu ujọ n'iru mma-agha:N'ihi na ọnuma nēweta ahuhu-ajọ-omume nile nke mma-agha,Ka unu we mara na ikpé di.
Zofa, bú onye Neama, we za, si, N'ihi nka ka èchìchèm nāzaghachim,Ọbuná n'ihi ime-ngwam nke di nimem.
Anuwom ọdidọ-aka-na-nti nke nētiyem n'ọnọdu-ihere,Mọ nke nghọtam nāzakwam.
Site na mb͕e edoro madu n'elu uwa, Na iti-nkpu-ọǹù nke ndi nēmebi iwu di nkpunkpu,Na ọṅù nke onye emeruru emeru nādi kwa rue mb͕e ntabi-anya?
Isi-ya ewe metu igwe-oji; Dika ǹsí-ya ka ọ gāla n'iyì rue mb͕e ebighi-ebi:Ndi huworo ya gāsi, Òle ebe ọ nọ?
Dika nrọ ka ọ gēfelaga, agaghi-achọta kwa ya:Agēme kwa ka o fepu dika ọhù abali.
Anya ahuwo ya, ma ọ gaghi-ahu kwa ya ọzọ;Ọnọdu-ya agaghi-ekiri kwa ya ọzọ.
Umu-ya gāchọ iru-oma ndi-ob͕eye,Aka-ya abua gēnyeghachi kwa àkù-ya.
Ma o gēso ya dina n'elu ájá.
Kama ọ nēb͕ochi ya nokpo-ọnu-ya; Nri-ya nke di na ngiri-afọ-ya ab͕anwewo,Ọ bu òlùlù aju-ala n'ime-ya.
O lodawo àkù, we b͕oputa ya:Chineke gēsi n'afọ-ya napu ya àkù ahu.
Nsi aju-ala ka ọ gāmiri:Ire agwọ gēb͕u ya.
Bú osimiri miri-iyi nke manu-aṅu na miri-ara-ehi raru araru.
Dika àkù nke ihe-nb͕anwe-ya si di, ọ gaghi-aṅuri ọṅu otú a.
N'ihi na ọ zopiawo ndi-ob͕eye, rapu kwa ha;Ọ napuwo ulo n'ike, ọ gaghi-ewu kwa ya.
N'ihi na ọ dighi-ama udo n'afọ-ya,Ya mere ọ gaghi-eji ihe-ya anāchọsi ike wepuga onwe-ya.
N'ihi ya ọdi-nma-ya agaghi-adi ike.
N'ojuju nke ozùzù-ya nkpà nākpà ya:Aka onye ọ bula nke nọ n'ọnọdu ọjọ gābiakwasi ya.
Ka o rue, n'iriju afọ-ya,Na Chineke gēzitere ya idi-ọku nke iwe-Ya,Na Ọ gēme kwa ka o zokwasi ya dika miri-ozuzo nime nri-ya.
Uta ọla gāb͕apue ya.
Oké ujọ nile di n'aru ya.
Elu-igwe gēkpughe ajọ omume-ya,Ala nēbili kwa imegide ya.
Agēme ka ihe-omume nke ulo-ya je biri n'ala ọzọ,Àkù-ya bu ihe anāwusi awusi n'ubọchi iwe-Ya.
Nka bu òkè madu nke nēmebi iwu site n'aka Chineke,Na ihe-nketa-ya nke Chineke siri ya keta.
Job we za, si, Nurunu okwum nke-ọma;Ka nka buru kwa nkasi-obi-nnu.
Nagidenum, mu onwem gēkwu kwa okwu;Ma mb͕e m'kwusiri okwu, i gāchì ọchì.
Mu onwem, ọ̀ bu madu ka m'nātamuru ntamu?
Ma ọ buru na ọ di otú a, gini mere mọm nējighi arapu ibu ihe nādighi-ewe iwe ọsọsọ?
Chenum iru, ka ibobo nwu kwa unu n'aru,Tukwasi-kwa-nu aka n'ọnu.
Ima-jijiji ejidewo kwa anu-arum.
Gini mere ndi nēmebi iwu nādi ndu,Ghọ okenye, nābu kwa ndi di ike bu dìnkpà?
Emewo ka nkpuru-ha so ha guzosie ike n'iru ha,Emewo kwa ka umu nke putara n'aru-ha guzosie ike n'anya-ha.
Ulo-ha di n'udo pua n'oké egwu,Nkpa-n'aka Chineke adighi kwa n'aru ha.
Oke-ehi-ya nāb͕à nne-ehi, ọ dighi-ab͕ahie;Nne-ehi-ya nāmu nwa, ọ dighi-ekwo ime.
Ha nēzipu umu-ha nāṅu ara dika ìgwè ewu na aturu,Umu-ha nēte kwa egwú.
Ha nēweli olu-ha n'egwú-otiti na ubọ-akwara,Nāṅuri kwa ọǹu n'olu ọ̀jà.
Ha nāla ubọchi nile ha n'iyì n'ọdi-nma,Ma n'otù ntabi-anya ha nārida n'ala-mọ.
Ha we si Chineke, Si n'ebe ayi nọ wezuga Onwe-gi;N'ihi na ọmuma uzọ-Gi nile atọghi ayi utọ.
Gini bu Onye Nke puru ime ihe nile, nke ayi gābu orù-Ya?
Gini ka ọ gābara ayi, ma ayi riọ Ya aririọ?
Le, ọ bughi n'aka-ha ka ọdi-nma-ha di:Ndum-ọdu nke ndi nēmebi iwu di anya n'ebe m'nọ.
Chineke nēkesa ihe-nb͕u n'iwe-Ya?
Na dika ib͕ob͕o-ọka nke oké ifufe nēzupu dika onye-ori?
Unu nāsi, Chineke nēzobere umu-ya ajọ ihe-ya.
Ka Ọ kwughachi onye ahu n'onwe-ya, ka o we mara ya.
Ka anya-ya abua hu nbibi-ya,Ya ṅua ufọdu nime ọnuma nke Onye Nke puru ime ihe nile.
N'ihi na ìhe ulo-ya gēsi aṅa tọ ya utọ mb͕e ọ nwusiri,Mb͕e ekepusiri ọnu-ọgugu ọnwa-ya nile n'etiti?
Chineke ọmuma-ihe?
Ebe Ya onwe-ya nēkpe ndi di elu ikpe.
Otù onye nānwu n'ume-ya zuru okè,Mb͕e ọ nānọzu jū na n'udo: Ihe-ya nile juputara na miri-ara-ehi,Umi ọkpukpu-ya nile edewo kwa miri.
Onye ọzọ nānwu n'ilu nkpuru-obi,Ọ dighi kwa mb͕e o riri ezi ihe.
Ha abua n'otù, n'elu ájá ka ha nēdinakọ,Ikpuru nēkpuchi kwa ha.
Le, amawom èchìchè-unu,Na nzube nile unu ji megidem ihe-ike.
N'ihi na unu nāsi, Òle ebe ulo onye-isi di?
Na ọ bu rue ubọchi nhuju-anya ka anēb͕ochi onye ọjọ?
Na ọ bu rue ubọchi ọnuma ka anēdupu ha?
Ihe ahu kwa nke o mere, ònye gākwughachi ya?
Ma agēburu onye ahu rue ílì,Ọ gēche kwa nche n'elu obo-ya.
Madu nile gādọrọ onwe-ha iso ya n'azu,Dika ndi anāpughi igu ọnu buru ya uzọ.
Ebe nání nmekpu fọduru nime nzaghachi nile unu?
Elifaz, bú onye Timan, we za, si, Ọ̀ bu Chineke ka madu nābara n'ihe?
Onye puru ime ihe nile utọ na i bu onye ezi omume?
Ma-ọbu ọ̀ bu urù n'ebe Ọ nọ na i nēme ka uzọ-gi nile zue okè?
O ji bara gi nba,We so gi ba n'ikpé?
N'ihi na i narawo nwa-nne-gi ihe-ibe n'efu,Uwe nile nke ndi b͕a ọtọ ka i nēyipu kwa.
I dighi-eme ka onye nāda #mbà ṅua miri,I nēb͕ochi kwa nri n'ebe onye-agu nọ.
Ma nwoke nke ogwe-aka-ya di ike, ọ bu ya nwe uwa;Onye anāhu iru-ọma nēbi kwa nime ya.
I zipuwo ndinyom di-ha nwuru n'aka efu,Anānyaji kwa ogwe-aka nke umu-nb͕ei.
N'ihi ya ib͕udu di gi buruburu,Oké egwu mberede nāma kwa gi jijiji, Ma-ọbu ọchichiri, nke i nādighi-ahu anya,Na njubiga miri nēkpuchi gi.
Chìneke anọghi n'ebe di elu nke elu-igwe?
Le kwa idi-elu kpakpando, na ha di elu!
I we si, Gini ka Chineke mara?
Igwe-oji b͕ara ọchichiri nāburu Ya ebe-nzuzo, Ọ dighi-ahu kwa uzọ;Ọ bu kwa buruburu elu-igwe ka Ọ nējeghari.
Nke ndikom nēme ajọ ihe zọkwasiworo ukwu?
Bú ndi apunara, ma mb͕e-ha akērughi,Ndi awusiri ntọ-ala-ha dika osimiri: Ndi nāsi Chineke, Si n'ebe ayi nọ wezuga Onwe-gi:Ọzọ, Gini ka Onye puru ime ihe nile gēmere ha?
Ma Ya onwe-ya mejuru ulo nile ha n'ezi ihe:Ma ndum-ọdu ndi nēmebi iwu di anya n'ebe m'nọ.
Ndi ezi omume nāhu ya, we ṅuria;Onye nēmeghi ihe ọjọ nāchì kwa ha ọchì: Si, N'ezie ezopuwo ha n'uwa, bú ndi nēbili imegide ayi,Ọku eripiawo kwa ihe-ha fọduru.
Biko, mara Ya nke-ọma, we nọ n'udo:Nime ihe ndia ka ọdi-nma gābiakute gi.
Biko, nara iwu n'ọnu-Ya,Do kwa okwu-Ya nile n'obi-gi.
Onye puru ime ihe nile, agēwuli gi elu dika ulo;I gēme ka ajọ omume di anya n'ebe ulo-ikwū-gi nile di.
Tọb͕ọ kwa àkù-gi n'elu ájá,Na ọla-edo Ofia n'etiti nkume miri-iyi; Onye puru ime ihe nile gābu kwa àkù-gi,Ọla-ọcha di oké ọnu-ahia ka Ọ gābu-kwa-ra gi.
N'ihi na mb͕e ahu ihe nke onye puru ime ihe nile gātọ gi utọ,I gēwelite-kwa-ra Chineke iru-gi.
I gāriọ Ya aririọ, Ọ gānu kwa gi;I gākwughachi kwa nkwa-gi nile.
I gēkwubì kwa okwu, ewe me ka o guzosiere gi ike;Ìhè gāmukwasi kwa uzọ-gi nile.
Mb͕e ha gēme ka i di ala, i gāsi, Nweli-elu di;Onye anya-ya ruru ala ka Ọ gāzọputa kwa.
E, o werewo idi-ọcha nke ọbu-aka-gi abua wepuga onwe-ya.
Job we za, si, Ọbuná ta nnupu-isi ka ntamum bu:Akam di arọ́ n'ihi ize-umem.
Ya!
Ma asi na agamabiaru ọnọdu-Ya guzosiri ike!
Ka m'do ikpém n'usoro n'iru Ya,Meju kwa onum n'iru-uka.
Kam'mara okwu nile Ọ gāzaghachim,Ka m'ghọta kwa ihe Ọ gāsim.
Ya ka O gēkpesom ikpe?
Ya onwe-ya gēchem iru.
N'ebe ahu ka onye ziri ezi nēso Ya ru uka;Ewe me ka m'b͕apu n'aka Onye-ikpem rue mb͕e ebighi-ebi.
Le, m'ga n'iru, ma Ọ nọghi ya;M'ga kwa n'azu, ma adighm-ahuta Ya: M'ga n'aka-ekpe, mb͕e Ọ nālu ọlu, ma adighm-ahu Ya anya:Ọ nēkpuchi Onwe-ya n'aka-nri, m'we ghara ihu Ya.
N'ihi na Ọ mawo uzọ m'nāga;Mb͕e Ọ nwaputasirim, dika ọla-edo ka m'gāputa.
Nzọ-ukwu-Ya ka ukwum nējisi ike iso;Uzọ-Ya ka m'debeworo, adighm-ewezuga kwa onwem.
Adighm-apu kwa n'ihe enyere n'iwu nke eb͕ub͕ere-ọnu-Ya;Atukọbawom okwu nile nke ọnu-Ya kari òkèm.
Ma Ya onwe-ya nọ n'otù èchìchè, ònye kwa gechighari Ya?
Nkpuru-obi-Ya achọsiwo kwa ike, O we me ya.
N'ihi na Ọ nēmezu ihe bu òkèm:Ma ọtutu ihe dika ihe ndia di n'aka-Ya.
N'ihi ya ka m'nāma jijiji n'iru Ya;Anamaghọta, m'nātu kwa oké egwu Ya.
N'ihi na Chineke emewo ka obim lọ miri,Onye puru ime ihe nile emewo kwa ka m'ma jijiji: N'ihi na ekpochapughm n'iru ọchichiri,O kpuchighi kwa oké ọchichiri n'irum.
Gini mere Onye puru ime ihe nile nējighi tukọba mb͕e?
Gini mere ndi mara Ya nējighi hu ubọchi-Ya nile?
Ufọdu nēwezuga ókè-ala;Ha anapuwo kwa ìgwè aturu n'ike, we nāzù ha.
Ha nākpupu inyinya-ibu nke umu-nb͕ei,Ha nānara kwa ehi nke nwayi di-ya nwuru n'ihe-ibe.
Ha nēsi n'uzọ wezuga ndi-ob͕eye:Ndi ewedara n'ala nke uwa ezobekowo onwe-ha n'otù.
Le, dika inyinya-ibu-ọhia n'ọzaraKa ha nāpu ije ọlu-ha, nāchọsi nri-ọtita-ha ike;Ala ihe nādighi nēmere ha nri umu-ha gēri.
N'ọhia ka ha nile n'otù n'otù nwe nri-ha agwara agwa dika ihe-ubi;Ha nātutukọ kwa nkpuru-vine fọduru n'ubi-vine onye nēmebi iwu.
Ha nānọ ọnọdu-abali b͕ara ọtọ nēnweghi uwe,Ọ dighi kwa ihe-nb͕okwasi ha nwere n'oyi.
Oké miri-ozuzo nke ugwu nēde ha,Ma ebe ha nēnweghi ebe-nb͕abà, ha we b͕akua oké nkume.
Ufọdu nānapu nwa-nb͕ei n'ara n'ike,Nara kwa onye ewedara n'ala ihe-ibe: Ha we nējeghari b͕ara ọtọ nēnweghi uwe,N'agu-ha ka ha nēbu kwa ùkwù-ọka; N'etiti mb͕idi-ha ka ha nāpi manu;Ebe-nzọcha-nkpuru-vine nile ha ka ha nāzọ ukwu, ma akpiri nākpọ ha nku.
Ha nēsi n'obodo ndikom sua udè,Nkpuru-obi ndi emeruworo aru nētiku Chineke:Ma Chineke adighi-agu ya n'ihe-nzuzu.
Ndi ahu nọ n'etiti ndi nānupu isi n'okpuru ìhè;Ha amataghi uzọ-ya nile,Ha ebighi kwa n'okporo-uzọ-ya nile.
N'abali kwa ọ di ka onye-ori.
Si, Ọ dighi anya ọ bula gēkirim:Ọ nēzobe iru-ya.
O gwupúwo ulo n'ọchichiri:N'ehihie ha nēmechibido onwe-ha uzọ;Ha amaghi ìhè.
N'ihi na ututu buru usu ha nile onyinyo ọnwu;N'ihi na ọ nāmata ihe-egwu nile nke onyinyo ọnwu.
Onye di nfe n'elu miri ka ọ bu;Anākọcha òkè-ha n'uwa:Ọ dighi-eche uzọ ubi-vine iru.
Ikpọ-nku na okpom-ọku nānapu miri snow n'ike:Otú a ka ala-mọ nēme ndi mehieworo.
Agaghi-echeta kwa ya ọzọ:Agānyaji kwa ajọ omume dika osisi.
Ma O mewo ka ndi di ike nke-uku nādigide ndu site n'ike-Ya:O nēbili, ma ọ dighi onye kwere na ọ gādi ndu.
Chineke nēme ka ọ nọ na ntukwasi-obi, ọ nādabere kwa na ya;Ma anya-Ya dikwasi n'uzọ nile ha.
Ha di elu; na nwa mb͕e ha anọghi;Akwadawo kwa ha, chikọba ha dika madu nile,Ewe bipu ha dika ọnu-ọnu oko ọka.
Ma ọ buru na ọ dighi otú a ub͕u a, ònye gēme ka amara na abum onye-ugha,Me okwum ka ọ buru ihe-efu?
Bildad, bú onye Shua we za, si, Ọchichi na oké egwu di n'aka-Ya;O nēme udo n'ebe-Ya nile di elu.
Usu-Ya, hà nwere ọnu-ọgugu?
Ya nādighi-awakwasi?
Màdu gēsi kwa aṅa buru onye ezi omume n'iru Chineke?
Ma-ọbu, ò gēsi aṅa di ọcha n'obi, bú onye nwayi muru?
Le, ọbuná ọnwa adighi-eti,Ọzọ, kpakpando adighi ọcha n'anya-Ya: Ò gēsi kwa aṅa di ọcha, bú madu, nke bu nání ikpuru?
Ma-ọbu nwa nke madu, nke bu nání idide?
Job we za, si, Ì siwo aṅa yere ya aka, bú onye nēnweghi ike?
Ndi nādighi ndu nāma jijijiN'okpuru miri na ihe nile nēbi nime ya.
Ala-mọ b͕a ọtọ n'iru Ya,Ọ dighi kwa ihe-nb͕okwasi ebe-ila-n'iyì nwere.
Ugwu n'elu ebe tọb͕ọrọ n'efu,O nēkokwasi kwa uwa n'ihe nābughi ihe.
Ya;Ma ab͕awaghi igwe-oji n'okpuru ya.
Ya ike,Nāb͕asa igwe-oji-Ya n'elu ya.
Rue nsọtu ìhè na ọchichiri.
Ogidi nile nke elu-igwe nāma jijiji,Ibobo nānwu ha site n'ibasi-nba-ike-Ya.
Ike-Ya ka O ji me oké osimiri ka o dere du,Nghọta-Ya kwa ka O ji tib͕u Rehab.
Esitere n'aka Mọ-Ya chọ elu-igwe nma;Aka-Ya adupúwo agwó nāb͕a ọsọ.
Le, ndia bu nání nsọtu uzọ-Ya nile:Le kwa otú ọ di ntà, bú ntakwu okwu anuworo bayere Ya!
Ma éb͕è-elu-igwe nke idi-ike-Ya nile, ònye gāghọta ya?
Job we malite itu ilu-ya ọzọ, si, Chineke nādi ndu, Onye wezugara ikpém;Onye puru ime ihe nile nādi kwa ndu, bú Onye mere ka nkpuru-obim di ilu; (N'ihi na ogologo mb͕e nile umem di nimem,Mọ nke Chineke di kwa n'imem;) N'ezie eb͕ub͕ere-ọnum adighi-ekwu okwu ajọ omume,Irem adighi-atamu kwa ntamu aghughọ.
Ya burum ihe-árú ọ buru na aguam unu na ndi ezi omume:Rue mb͕e m'kubìri ume m'gaghi-esi n'ebe m'nọ wezuga izu-okèm.
Ezi omumem ka m'jideworo, m'gaghia ara kwa ya aka:Obim adighi-atam uta bayere otù n'ubọchim nile.
Ka onye-irom di ka onye nēmebi iwu,Ka onye nēbili imegidem di kwa ka onye ajọ omume.
N'ihi na gini bu olile-anya onye emeruru emeru, mb͕e Chineke nēbipu ya,Mb͕e Chineke nēsepu nkpuru-obi-ya?
Chineke, Ọ̀ gānu iti-nkpu-ya,Mb͕e nkpab͕u nābiakwasi ya?
Onye puru ime ihe nile gātọ ya utọ?
Chineke na mb͕e nile?
M'gēzí unu ihe site n'aka Chineke;M'gaghi-ezobe ihe nke di n'aka Onye puru ime ihe nile.
Le, unu onwe-unu nile ahuwo ya;N'ìhi gini kwa ka unu nāghọsi ihe-efu?
Nka bu òkè madu nēmebi iwu n'ebe Chineke nọ,Na ihe-nketa nke ndi nēme ka madu ma jijiji, nke ha nānara n'aka Onye puru ime ihe nile.
Umu nke putara n'aru-ya agaghi-eriju kwa nri afọ.
Agēli ndi-ya fọduru n'ọnwu,Ndinyom-ya di-ha nwuru agaghi-akwa ákwá.
Dozie uwe dika urọ; O gēdozi ya, ma onye ezi omume gēyi ya,Onye nēmeghi ihe ọjọ gēkè kwa ọla-ọcha.
O wuwo ulo-ya dika nla,Na dika ulo-ntu nke onye-nche meworo.
O nēdina buru ọgaranya, ma agaghi-achikọta ya;Ọ saghewo anya ya abua, ma ọ nọghi.
Ihe-egwu nēru ya aru dika miri;Oké ifufe ezupuwo ya n'abali.
Ifufe Iru-anyanwu nēburu ya, o we la;O we fechapu ya n'ọnọdu-ya.
Chinke gātu kwa ya ihe, ghara kwa inwe ọmiko n'aru-ya:N'aka-Ya ka o gēsi b͕alaga ab͕alaga.
Madu gākuru ya aka,Ma ya ọsọ chupu ya n'ọnọdu-ya.
N'ihi na ebe ọla-ọcha si aputa di,Na ebe nke diri ọla-edo ahu ha nānucha anucha.
Anēsi n'ájá eweputa ígwè,Anāwu kwa nkume ighọ ọla.
Madu emewo ọchichiri ka o nwe ọgwugwu,Rue nsọtu nile ka ya onwe-ya nēgwuputa kwaNkume nke oké ọchichiri na onyinyo ọnwu.
O siwo n'ebe madu nọ dika ọbìa tua ọnu;Ha bu ndi ukwu nke nāga aga nēchezọ;Anākwuba ha udọ̀ n'ebe di madu anya, ha nākwufeghari.
Ala, nime ya ka nri si aputa:Ma n'okpuru ya ka atughariworo ya dika ọ bu ọku mere ya.
Anya agu-nkwọ ahughi kwa ya: Anu-ọhia di nganga azọghi ya ukwu,Ọdum nāb͕ọ uja agabigaghi kwa n'elu ya.
Oké nkume ọmu ka o setipuworo aka-ya imegide;Okpùwo ugwu iru site na nkpọrọgwu-ha.
N'oké nkume nile ka ọ waputaworo uzọ miri si erù;Anya-ya ahuwo kwa ihe ọ bula di oké ọnu-ahia.
O kechiwo osimiri ka ha ghara itu miri;Ihe-nzuzo ka ọ nēme kwa ka ọ puta ìhè.
Ma amam-ihe, òle ebe agāchọputa ya?
Madu amaghi ọ̀rùrù-ọnu-ya;Agaghi-achọta kwa ya n'ala ndi di ndu.
Ob͕u-miri siri, Ọ bughi nimem ka ọ di:Oké osimiri si-kwa-ra, Ọ dighi n'akam.
Adighi-enye ọla-edo makarisiri nma n'ọnọdu ya,Adighi-atù kwa ọla-ọcha ibu ọnu-ahia-ya.
Adighi-eji ọla-edo ọma nke Ofia,Adighi-eji kwa onyx di oké ọnu-ahia, ma-ọbu sapphire, tù ya.
Adighi-ewere ọla-edo na enyo turu ya:Ihe ọla-edo anuchara anucha abughi kwa ihe-nb͕anwe-ya.
Agaghi-ehota coral na crystal:E, nnweta amam-ihe kariri ruby.
Adighi-ewere topaz nke Etiopia turu ya,Adighi-eji ọla-edo ọma anāgwaghi agwa tù ya.
Ma amam-ihe, òle ebe o si bia?
N'ihi na ezonariwo ya n'anya ihe nile di ndu,Esiwo kwa n'anu-ufe nke elu-igwe zopu ya.
Ebe-ila-n'iyì na ọnwu siri,Na nti-ayi ka ayi nuworo akukọ-ya.
Chineke aghọtawo uzọ-ya,Ya onwe-ya amawo kwa ọnọdu-ya.
N'ihi na Ya onwe-ya nēlegide ihe anya rue nsọtu nile nke uwa,N'okpuru elu-igwe nile ka Ọ nāhu ihe; Imere ifufe ihe-ọtùtù;Miri ka Ọ tùwo-kwa-ra n'ọtùtù.
Mbe Ọ tọrọ ukpuru nye miri-ozuzo,Dozi kwa uzọ nye àmùmà nke éb͕è-elu-igwe: Mb͕e ahu ka Ọ huru ya, we kọ akukọ-ya;O mere ka o guzosie ike, O gwuputara ala-ya.
O we si madu,Le, egwu Onye-nwe-ayi, nke ahu bu amam-ihe;Ọzọ, isi n'ihe ọjọ puta bu nghọta.
Job we malite itu ilu-ya ọzọ, si, Ọ gādim nọ̄ nma ma asi na adim dika m'si di n'ọnwa gara aga,Dika n'ubọchi nile mb͕e Chineke nēdebem; Mb͕e o nēnwu n'elu isim, bú oriọna-Ya,Ìhè-Ya ka m'nēji eje ije n'ọchichiri; Otú m'diri n'ubọchi ihe nāgaram nke-ọma,Mb͕e ìzù nzuzo Chineke dikwasi ulo-ikwūm; Mb͕e Onye puru ime ihe nile nānọyerem,Mb͕e umu-ntakirim nọrom buruburu; Mb͕e ewere miri-ara-ehi raru araru sa nzọ-ukwum nile,Mb͕e oké nkume nāwuputaram miri-iyi nke bu nání manu!
Mb͕e m'puru je rue ọnu-uzọ-ama n'akuku obodo,Mb͕e m'nēdozi ebe-ọnọdum n'amá, Umu-okorọbia hurum, zobe onwe-ha,Ndi kara nká biliri, guzo; Ndi-isi kwubìri okwu nile ha,Tukwasi ọbu-aka-ha n'ọnu-ha; Anubìri olu ndi-ndú,Ire-ha rapa-kwa-ra n'okpo-ọnu-ha; N'ihi na nti nurum, we kpọm onye ihe nāgara nke-ọma;Anya hu-kwa-ram, we b͕aram àmà: N'ihi na m'mere onye ewedara n'ala nke nētikum ka o wepuga onwe-ya,Ya na nwa-nb͕ei, bú onye nēnweghi onye nēyere ya aka.
Ngọzi nke onye nāla n'iyì nābiakwasim:M'nēme kwa obi nwayi di-ya nwuru ka o tie nkpu ọṅù.
Ezi omume ka m'yiri dika uwe, o we werem yikwasi onwe-ya:Ezi ikpém di ka uwe-nwuda na ákwà-ike-n'isi.
Anya ka m'ghọro n'ebe onye-ìsì nọ,Ukwu n'ebe onye-ngwurọ nọ ka m'ghọ-kwa-ra.
Nna ka m'buru ndi-ob͕eye:Okwu-ikpé m'nāmaghi kwa, anamegwuputa ala-ya.
M'we tijie ikiri-ezé nke onye ajọ omume,Si n'ezé-ya tupu anu ọ dọb͕uru.
M'we si, N'akwum ka m'gēkubì ume,Dika ájá ka m'gēme kwa ka ubọchim ba uba: Awasawo nkpọrọgwum n'ebe miri di,Igirigi gānọ kwa ọnọdu-abali n'alakam: Nsọpurum di ọhu nimem,Utam gāb͕anwe kwa ọhu n'akam.
Mu ka madu gere nti, we chere,Ha nānọ kwa dū inu ndum-ọdum.
Mb͕e okwum gwusiri, ha adighi-ekwu kwa okwu-ha nke ub͕ò abua;Okwum nābukwasi kwa ha dika miri-ozuzo.
Ha nēcherekwam dika esi echere miri-ozuzo;Ha saghepu-kwa-ra ọnu-ha dika ọ bu inara miri-ozuzo ikpe-azu.
M'chìa ha ọchì, ha adighi-ekwere;Ha adighi-eme kwa ka ìhè irum da.
M'nārọputa uzọ-ha, nọdu kwa ka onye-isi,Biri kwa dika eze si ebi n'usu-ya,Dika onye nākasi ndi nēru újú obi.
Ma ub͕u a ha achìwom ọchì, bú ndi bu nwata karim,Ndi m'juru ido ndi bu nna-ha n'etiti nkita nke ìgwè ewu na aturu nkem.
Ndi ike nke agadi-ha laworo n'iyì.
N'ihi ihe-ukọ na n'ihi agu ha bu ndi nēnweghi ike imu nwa:Ha bu ndi nēwere ezé-ha kọ̀cha ala ọkpọ-nku, nke bu nkpọnkpọ ebe na ebe tọb͕ọrọ n'efu na mb͕e gara aga.
Ndi nānyajipu mallow n'akuku umu-osisi;Nkpọrọgwu osisi broom bu kwa nri-ha.
Anēsi n'etiti madu chupu ha;Ha nētiso ha nkpu dika anētiso onye-ori.
N'ebe nākpata ima-jijiji nke ndagwurugwu ka ha nāghaghi ibi,Bú ọnu atùru n'ájá na n'oké nkume.
N'etiti umu-osisi ka ha nēti nkpu dika inyinya-ibu;N'okpuru akuba ka ha nējikọta onwe-ha.
Ha bu umu ndi-nzuzu, e, umu nke ndi nēnweghi aha;Apiapuwo ha n'ala.
Ma ub͕u a aghọwom abù ha nābù n'ikpọ ubọ-akwara,M'bu-kwa-ra ha okwu ha nēkwughari.
Ha nākpọm ihe-árú, ha nọ n'ebe di anya site n'ebe m'nọ,Ha eb͕ochighi kwa onwe-ha n'ibu ọnu-miri n'irum.
N'ihi na Ọ tọpuwo udọ̀-Ya, we wedam n'ala,Ha achipuwo kwa bridle n'irum.
N'aka-nrim ka ab͕ọ ahu nēbili;Ukwum abua ka ha nupuworo,We tulie uzọ nhuju-anya-ha megidem.
Ha emebiwo uzọm,Ha bara nmebim urù,Bú ndi nēnweghi onye nēyere ha aka.
Dika ọ bu na nitpú sara mbara, otú a ka ha nābia:N'okpuru ntikpọ ahu ka ha turuworo onwe-ha n'arum.
Ihe-egwu echighariwo imegidem,Ha nāchu ọkakam dika ifufe;Dika igwe-oji ka nzọputam gabigawo-kwa-ra.
Ma ub͕u a anāwusi nkpuru-obim nimem dika miri;Ubọchi nweda-n'ala nējidem.
N'abali ọkpukpum nēsiwasi nādapu n'arum,Ihe-nb͕u nke nārọm árú anọghi n'otù ebe.
Site n'iba-uba nke ike nke ọriam uwem nēnwoghari:Dika ọnu uwe-imem ka ọ nēkem buruburu.
M'we yie ájá na ntu.
Anametiku Gi, ma I dighi-azam:Eguzorom ọtọ, I we lekwasim anya.
I nāb͕anwe iburum onye nēnweghi obi-ebere:I nēji ume aka-Gi kpab͕uem.
I nēbulim nye ifufe, I nēme ka o burum dika inyinya,I ne-atugharim n'elu ebili nmirì.
N'ihi na amawom na ọ bu ọnwu ka I gēmem ka m'chigharikuru,Ru kwa ulo nzute nke diri ihe nile di ndu.
N'ezie ọ bughi ihe etikpọrọ etikpọ ka Ọ gēseti aka Ya imegide;Ọ buru na ọ di n'ọdida-ya, madu gētiku Chineke n'ihi ihe ndia.
Mb͕e m'lere anya ezi ihe, ihe ọjọ bia-kwa-ra;M'we chere ìhè, ma ọchichiri biara.
Ngiri-afọm nile nāb͕o ab͕ọ, ha anọghi jū;Ubọchi nweda-n'ala nile abiawo n'irum.
Ejeghariwom nēji nji, ọ bughi anyanwu mere ya:Ebiliwom ọtọ nime nkpọkọta madu, tikue Chineke.
M'ghọworo nkita-ọhia nwa-nne,Ghọ-kwa-ra enyi-nnunu eyì.
Akpukpọ-arum di oji, nādapu n'arum,Ọkpukpum erewo kwa ọku site n'ikpọ-nku.
Ubọ-akwaram we ghọ iru-újú,Ọ̀jàm ghọ-kwa-ra olu ndi nākwa ákwá.
Mu na anyam abua b͕ara ndu;M'gēsi kwa aṅa lekwasi nwa-ab͕ọghọ nāmaghi nwoke anya?
N'ihi na gìni bu òkè nke Chineke sitere n'elu?
Ma-ọbu ihe-nketa nke Onye puru ime ihe nile sitere n'ebe di elu?
Na oké ahuhu n'ebe ndi nēme ajọ ihe nọ?
Yà onwe-ya adighi-ahu uzọm nile,Gu kwa nzọ-ukwum nile ọnu?
Ka Ọ tùam n'ihe-ọtùtù ezi omume,Ka Chineke mara kwa izu-okèm;) Ọ buru na nzọ-ukwum esi n'uzọ wezuga onwe-ya,Ọ buru kwa na obim ejesowo anyam abua n'azu,Ọ buru kwa na ọlu ọ bula araparawo n'ọbu-akam abua: Ka m'gha nkpuru, ma ka onye ọzọ rie;Ka eropu kwa umu nke putara n'arum.
M'we che anwu n'ọnu-uzọ madu-ibem: Ka nwunyem gwere nwoke ọzọ nri,Ka ndikom ọzọ ruru kwa ala n'elu ya.
N'ihi na nke ahu bu nzube ọjọ;Ọzọ, nke ahu bu ajọ omume ndi-ikpe gēkpe: N'ihi na ọku ka ọ bu, rue ebe-ila-n'iyì ka ọ nēripia,Ọ gēropu kwa ihe-ọmumem nile.
Mb͕e mu na ha nēse okwu: Gini ka m'gēme kwa mb͕e Chineke nēbili?
Mb͕e Ọ nēleta kwa, gini ka m'gāzaghachi Ya?
Onye ahu Nke merem nime afọ mere ya?
Onye dozi-kwa-ra ayi abua nime àkpà-nwa?
Ma nwa-nb͕ei erighi nime ya; (Kama site na mb͕e m'di na nwata o tozuru n'akam dika n'aka nna-ya,Ọ bu kwa site n'afọ nnem ka m'buru nwayi di-ya nwuru onye-ndú;) Ọ buru na ahum madu nāla n'iyì site n'enweghi uwe,Ọ buru kwa na ob͕eye enweghi ákwà-nb͕okwasi; Ọ buru na úkwù-ya agọzighm,Ọ buru kwa na esiteghi n'aji aturum me ka aru di ya ọku; Ọ buru na efewom akam megide nwa-nb͕ei,N'ihi na m'nāhu onye-iye-akam n'ọnu-uzọ-ama: Ka ubum si n'azu-ubu-ya dapu,Ka etijipu kwa ogwe-akam n'ọkpukpu-ya.
N'ihi na nhuju-anya Chineke burum oké egwu,Site kwa na nweli-elu-Ya apughm ime ihe ọ bula.
I bu ntukwasi-obim; Ọ buru na aṅuriam ọṅu n'ihi na àkùm riri nne,Na n'ihi na akam achọtawo àkú uku; Ọ buru na ajum ìhè mb͕e o nēnwu,Ma-ọbu ọnwa mara nma mb͕e ọ nāga ije; Ewe rafue obim na nzuzo,Akam we sutu ọnum ọnu: Nke ahu bu kwa ajọ omume ndi-ikpe gēkpe:N'ihi na n'ime ihe a m'gāgọnari Chineke Nke di n'elu.
Ma-ọbu kpọte onwem mb͕e ihe ọjọ chọtara ya; (Ma enyeghm okpo-ọnum uzọ imehieN'iji ọb͕ub͕a-iyi riọ ndu-ya;) Ọ buru na ndikom ulo-ikwūm asighi,Ọ gādi ayi nọ̄ nma ma asi na ayi ahu onye nējighi anu-ya riju afọ!
Anam emeghe ọnu-uzọm n'ebe uzọ-amá di.
Adam,N'izobe ajọ omumem n'obim, N'ihi na anamama jijiji ìgwè madu bara uba,Na n'ihi na nleda-anya nke ab͕uru nile nēmem ka m'tua ujọ,M'we nọ dū, ghara isi n'ọnu-uzọ pua- Ọ gādim nọ̄ nma ma asi na enwerem onye gēgem nti!
Le, akàràm, ka Onye puru ime ihe nile zam;)Ọ gādikwam nọ̄ nma ma asi na enwerem akwukwọ nke o deworo, bú nwoke mu na ya nēse okwu!
N'ezie n'ubum ka m'gēburu ya;M'gēke kwa ya n'isim dika okpu-eze.
M'gēgosi Ya ọnu-ọgugu nzọ-ukwum;Dika onye-ndú ka m'gābiaru Ya nso.
Ma-ọbu me ka ndi-nwe-ya kubìe ume-ndu-ha: Ka ọhia-ogwu puta n'ọnọdu ọka wheat,Ka ahihia nēsì ísì ọjọ puta kwa n'ọnọdu ọka barley.
Okwu Job agwusia.
Ndikom atọ ndia we kwusi iza Job, n'ihi na ya onwe-ya bu onye ezi omume n'anya-ya.
Iwe Elaihu nwa Barakel, bú onye Buz, site n'ab͕uru Ram, we di ọku: megide Job ka iwe-ya di ọku, n'ihi na ọ guru onwe-ya n'onye ezi omume kari Chineke.
Job ikpe.
Ma Elaihu chere Job n'ikwu okwu, n'ihi na ndi-okenye ka ha bu kari ya onwe-ya n'ubọchi ndu-ha.
Elaihu we hu na ihe-ọziza adighi n'onu ndikom atọ ahu, iwe-ya we di ọku.
Elaihu nwa Barakel, bú onye Buz, we za, si,Nwata ka m'bu n'ubọchi ndum, ma unu onwe-unu bu ndi kara nká;N'ihi ya ka m'rapuru, we tua egwu ikwuputara unu ihe m'mara.
Asirim, Ubọchi bara uba gēkwu okwu,Ọtutu arọ gēme kwa ka amara amam-ihe.
N'ezie mọ di nime madu,Iku-ume nke Onye puru ime ihe nile nēme kwa ka ha ghọta ihe.
N'ihi nka ka m'siri, Gem nti;M'gēkwuputa ihe m'mara, ọbuná mu onwem.
Le, echerem okwu-unu,Anamaṅa nti nghọta-unu,Rue mb͕e unu gēgwuputa ala okwu nile.
E, anamelekwasi unu anya,Ma, le, ọ dighi onye nēso Job ru uka,Ma-ọbu nke nāza okwu-ọnu-ya nile, n'etiti unu.
Lezienu anya ka unu ghara isi, Ayi achọtawo amam-ihe;Chineke gāchipu ya, ọ bughi madu: N'ihi na o doghi okwu-ya n'usoro imegidem;M'gaghi-eji kwa okwu-ọnu-unu zaghachi ya.
Ha atuwo ujọ, ha azaghi kwa ọzọ:Ha ewepuwo okwu nile n'ọnu onwe-ha.
M'gēcheta kwa, n'ihi na ha adighi-ekwu,N'ihi na ha eguzowo, ghara iza ọzọ?
M'gāza òkèm, ọbuná mu onwem,M'gēkwuputa ihe m'mara, ọbuná mu onwem.
N'ihi na ejuputaram n'okwu;Mọ nke di n'afọm akpab͕uwom.
Le, afọm di ka manya-vine nke anākwupughi akwupu;Dika karama-akpukpọ ọhu, ọ nāb͕awa ab͕awa.
Ka m'kwue, ka aru we dajuam;M'gēmeghe eb͕ub͕ere-ọnum, za.
Biko, ka m'ghara ihu nwoke ọ bula iru-ọma;M'gaghi-etu kwa madu aha.
N'ihi na amaghm itu aha;Ọ buru otú a Onye kèrem gēbupum na nwa mb͕e ntà.
Ma otú ọ di, biko, Job, nuru okwum nile,Ṅa kwa nti okwum nile.
Biko, le, asaghewom ọnum,Irem ekwuwo n'okpo-ọnum.
Okwu-ọnum nile gēkwuputa izi-ezi nke obim:Ihe eb͕ub͕ere-ọnum mara ka ha kwuworo n'idi-ọcha.
Mọ nke Chineke emewom,Iku-ume nke Onye puru ime ihe nile nēme kwa ka m'di ndu.
Do okwu-gi n'usoro n'irum, guzo onwe-gi.
Le, mu onwem di ka i si di n'ebe Chineke nọ:Site n'urọ ka akpurum, ọbuná mu onwem.
Le, oké ujọm agaghi-eme ka i tua egwu nke-uku,Nbigide-akam agaghi-adi kwa arọ́ n'aru-gi.
N'ezie i kwuwo na ntim,Olu okwu nile ka m'nānu kwa, si, Mu onwem di ọcha n'obi, nēnweghi njehie;Onye nācha ucha ka m'bu, ajọ omume adighi kwa nimem: Le, ihe iji jum aju ka Ọ nāchọputa,Ọ nāgum n'onye-iro n'ebe Ọ nọ; O nētiye ukwum abua nime ọtọsi,Nēlezi kwa okporo-uzọm nile anya.
Le, ọ bu na nka ka i nābughi onye ezi omume; m'gāza gi:N'ihi na Chineke di uku kari madu.
Gini mere i ji so Ya se okwu,Si na Ọ dighi-aza okwu bayere ihe ọ bula Ọ nēme?
N'ihi na otù ub͕ò ka Chineke nēkwu,E, ub͕ò abua, ma madu adighi-ariba ya ama.
Na nrọ, bú ọhù nke abali,Mb͕e oké ura nādakwasi madu,N'itu-òrù-ura n'elu ihe-ndina; Mb͕e ahu ka Ọ nēkpughe nti madu,Nākachi kwa idọ-aka-na-nti-ha akàrà, Ime ka madu si n'omume-ya wezuga onwe-ya,Na isi n'ebe onye di ike nọ kpuche npako; Ọ nēb͕ochi nkpuru-obi-ya n'ida n'olùlù,Ọ nēb͕ochi kwa ndu-ya n'igabiga site n'ihe-agha.
Abawo-kwa-ra ya nba n'ihe-nb͕u n'elu ihe-ndina-ya,Ya na ilu-ọ̀gù nādigide adigide n'ọkpukpu-ya nile: Nri we nāsọ ndu-ya oyi,Ihe-oriri nke ọ nāchọsi ike nāsọ kwa nkpuru-obi-ya oyi.
Anu-aru-ya nāgwusi, ewe ghara ihu ya anya;Ọkpukpu-ya nile nke anādighi-ahu anya aputawo kwa n'elu.
Nkpuru-obi-ya we nābiaru nso olùlù,Ndu-ya nābiaru kwa nso ndi nēme ka anwua.
Bú onye-nsughari, otù onye n'etiti nnù ndi-mọ-ozi abua na ọgu iri,Igosi madu izi-ezi-ya; Ọ gēme-kwa-ra ya amara, si,Dọputa ya n'irida n'olùlù,Achọtawom ihe-nb͕aputa.
Anu-aru-ya gādi ọhu kari nke nwataỌ nālaghachiru ubọchi okorọbia-ya: Ọ nāriọ Chineke aririọ, ihe-ya we nātọ Ya utọ;O we were iti-nkpu-ọṅù hu iru-Ya:O we nyeghachi madu ezi omume-ya.
Emehiewom, me kwa ihe ziri ezi ka ọ buru ajọ omume,Ma ọ baghm n'ihe: Ọ b͕aputawo nkpuru-obim n'igabiga ba n'olùlù,Ndum gēle kwa ìhè.
Le, ihe ndia nile ka Chineke nālu,Ub͕ò abua, ma-ọbu ub͕ò atọ, n'ebe madu nọ, Ime ka nkpuru-obi-ya si n'olùlù lata,Ka ewe were ìhè nke ndu nye ya ìhè.
Job, ṅa nti, gem nti:B͕a nkiti, na mu onwem gēkwu.
Kwue, n'ihi na ọ dim utọ igu gi n'onye ezi omume.
B͕a nkiti, na m'gēzi gi amam-ihe.
Elaihu we nāza, si, Ndi-amam-ihe, nurunu okwum nile;Ndi mara ihe kwa, ṅanun nti.
N'ihi na nti nānwa okwu nile,Okpo-ọnu nēdetu kwa ihe-oriri.
Ka ayi rọputara onwe-ayi ikpé:Ka ayi mara n'etiti onwe-ayi ihe di nma.
N'ihi na Job siri, Abum onye ezi omume,Ma Chineke ewezugawo ikpém: M'gēkwu okwu-ugha megide ikpém?
Job?
Nēso kwa ndi nālu ajọ ihe ga ije, buru onye ejikọtara ya na ha,O we so ndi nēmebi iwu jeghari.
N'ihi na ọ siri, Ọ dighi ihe ọ bara maduMb͕e ihe Chineke nātọ ya utọ.
N'ihi nka, unu ndi nwere obi, genum nti:Ya buru Chineke ihe-árú, bú imebi iwu;Ya buru kwa Onye puru ime ihe nile ihe-árú, bú ime ajọ omume.
N'ihi na ọlu madu ka Ọ gākwughachi ya,Na dika uzọ nwoke si di, otú a ka Ọ gēme ka ọ huta.
E, n'ezie, Chineke agaghi-emebi iwu,Onye puru ime ihe nile agaghi-eme kwa ka ikpé buru ajọ omume.
Ya onye-nlekọta uwa?
Ma-ọbu ònye doro elu-uwa dum madu bi?
Ya,Ọ buru na Ọ chikọta mọ-ya na iku-ume-ya n'ebe Ọ nọ; Anu-aru nile gēkubìkọ ume,Mdu gālaghachi kwa n'ájá.
Ma ọ buru na i nwere nghọta, nuru nka:Ṅa nti olu okwum nile.
Ma-ọbu ì gāma Onye ezi omume di ike ikpe?
Gi onye jọb͕uru onwe-gi?
Unu ndi-nmebi-iwu?
Ya otú a, bú Onye nādighi-ahu ndi-isi iru-ọma,Nke nādighi-amata kwa ọgaranya kari onye nēnweghi ike?
N'ihi na ọlu nke aka-Ya ka ha nile bu.
N'otù ntabi-anya ka ha gānwu, ọbuná n'etiti abali;Anēme ka ndi ahu me nkpatu, ha nāgabiga kwa,Anēwezuga kwa onye di ike, nēweghi aka ọ bula.
N'ihi na anya-Ya dikwasi uzọ nile nke madu,Nzọ-ukwu-ya nile ka Ọ nāhu kwa.
Ebe ndi nālu ajọ ihe gēzo onwe-ha.
N'ihi na Ọ dighi-atukwasi madu ihe ọzọ,Ọ bu nání ijekuru Chineke n'ikpé.
O nētijisi ndi di ike, ma ngwuputa-ala-ya adighi,Ọ we neguzo ndi ọzọ n'ọnọdu ha.
N'ihi ya Ọ nāmata ọlu nile ha;O we nēkpù ha iru n'abali, ewe zọpia ha.
Dika ndi nēmebi iwu ka O tiworo ha akaN'ọnọdu ndi nāhu ha anya; N'ihi na ha esiwo n'iso Ya wezuga onwe-ha,Ha eweghi kwa uche le uzọ-Ya nile anya: Ime ka iti-nkpu nke onye nēnweghi ike biarue Ya ruo,Iti-nkpu nke ndi ewedara n'ala ka Ọ nānu kwa.
Mb͕e Ya onwe-ya nēme ka anọ jū, ònye gāma kwa ikpe?
Mb͕e O nēzobe iru-Ya, ònye gēkiri kwa Ya?
Ma ọ bu n'ebe mba nọ, ma-ọbu n'ebe madu nọ, n'otù aka ahu: Ka madu emeruru emeru we ghara ibu eze,Ka ndi nēsiri ndi ahu ọnya we ghara idi.
N'ihi na ọ̀ di onye ọ bula siworo Chineke,Eburuwom ahuhu, m'gaghi-eme ajọ omume ọzọ: Ihe m'nāhughi, Gi onwe-gi zím ya:Ọ buru na emewom ajọ omume, m'gaghi-eme kwa ya ọzọ?
N'ihi na gi onwe-gi gārọputa, ọ bughi mu onwem: Ma ihe i maworo, kwue ya.
Madu ndi nwere obi gāsim,Ha na nwoke ọ bula mara ihe nke nēgem nti: Job, ọ bughi n'ọmuma-ihe ka o nēkwu,Okwu-ya nile adighi kwa n'inwe-uche.
Job rue mb͕e ebighi-ebi,N'ihi na ọ nāzaghachi dika ajọ madu.
N'ihi na ọ nātukwasi njehie n'elu nmehie-ya,Ọ nāku aka-ya abua n'etiti ayi,Nēme kwa ka okwu-ya ba uba megide Chineke.
Elaihu we nāza, si, Ọ̀ bu nka ka i nēchè na ọ bu ikpé-gi?
Ma-ọbu Ì siwo, Ezi omumem kariri nke Chineke?
Na i nāsi, Gini ka ọ bara Gi?
Mu onwem gāzaghachi gi,Gi na ndi-eyì-gi.
Legide elu-igwe anya, hu;Kiri kwa mbara-ígwé nile nke di elu kari gi.
Ya?
Ya?
Ya?
Ma-ọbu gini ka Ọ nānara n'aka-gi?
Nmebi-iwu-gi gēmetu nwoke dika gi;Ezi omume-gi gēmetu kwa nwa nke madu.
N'ihi iba-uba nke nmeb͕u ka ha nēti nkpu;Ha nētiku onye gēyere ha aka n'ihi ogwe-aka ndi di ike.
Ma ọ dighi onye siri, Òle ebe Chineke nọ, bú Onye merem,Onye nēnye abù ọma n'abali; Onye nēzí ayi ihe kari anu nke uwa,Ọ nēme kwa ka ayi mara ihe kari anu-ufe nke elu-igwe?
N'ebe ahu ka ha nēti nkpu, ma Ọ dighi-aza,N'ihi npako di ọjọ.
N'ezie Chineke agaghi-anu ihe-efu,Onye puru ime ihe nile agaghi-ekiri kwa ya.
Otú ọ di, mb͕e i nāsi na i dighi-ekiri Ya,Okwu-ikpe-gi di n'iru Ya, i gēchere kwa Ya.
Ma ub͕u a, n'ihi na iwe-Ya eletaghi,Na n'ihi na Ọ ribaghi njehie ama nke-uku; N'ihi ya ka Job nāsaghepu ọnu-ya n'efu;Ọ bughi n'ọmuma-ihe ka O nēme ka okwu-ya nile ba uba.
Elaihu we nēkwu kwa, si, Cherem nwa mb͕e ntà, m'gēkwuputa-kwa-ra gi;N'ihi na okwu ọzọ di ikwuru Chineke.
M'gēsi n'ebe di anya bute ọmuma-ihem,Ọ bu kwa Onye kpurum ka m'gēnye ezi omume.
N'ihi na n'ezie ọ bughi okwu-ugha ka okwum nile bu:Onye zuru okè n'ọmuma-ihe nọyere gi.
Le, Chineke di ike, Ọ dighi-aju kwa onye ọ bula:Ọ di ike n'ike nke obi.
Ma Ọ nēnye ndi ewedara n'ala ezi ikpé.
Ya n'aru onye ezi omume:Ma ọbuná n'ebe ndi-eze nọ n'oche-ezeKa Ọ nēme ka ha nọkwasi rue mb͕e ebighi-ebi, ha we di elu.
Ma ọ buru na ejide ha n'udọ̀ nke nweda-n'ala,Dika ndi ekeworo ab͕u nime nkpọrọ-ukwu; O we nēgosi ha ọlu-ha,Na njehie nile ha, na ha nēme onwe-ha ndi di ike megide Ya.
O nēkpughe kwa nti-ha idọ ha aka na nti,Ọ si ha si n'ajọ ihe laghachi.
Ya òfùfè,Ha gēme ka ubọchi nile ha gwusia n'ọdi-nma,Me kwa ka arọ nile ha gwusia n'ihe-utọ.
Ma ọ buru na ha adighi-anu ha gāla n'iyì site n'ihe-agha,Kubìe ume nēnweghi ọmuma-ihe.
Ma ndi emeruru obi-ha emeru nēdo iwe n'obi:Ha adighi-etiku Chineke mb͕e O keworo ha ab͕u.
Nkpuru-obi-ha nānwu na nwata,Ndu-ha nāla kwa n'iyì n'etiti ndi edoro nsọ ikwa iko.
Ba n'ebe sara mbara, nke ebe di nkpa nādighi n'okpuru ya;Ndọba ihe-oriri nke table-gi gējuputa kwa n'abuba.
Ma i juputawo n'okwu-ikpé nke onye nēmebi iwu:Okwu-ikpé na ezi ikpé nējide gi.
N'ihi na lezie anya ka ọnuma ghara irafu gi site n'otiti-ihe;Ekwe-kwa-la ka iba-uba nke ihe-nb͕aputa wezuga gi.
Ma-ọbu ume nile nke ike-gi?
Ekusila ume ike ibiaru abali,Bú mb͕e ndi di iche iche nārigo n'ọnọdu-ha.
Lezie anya, echela ajọ ihe iru:N'ihi na nka ka i rọputaworo kari nweda-n'ala.
Le, Chineke nēme Onwe-ya ka Ọ nọ n'elu n'ike-Ya:Ònye bu onye-ozizí dika Ya?
Ya leta Ya?
Ma-ọbu ònye siworo, I mewo ajọ omume?
Cheta ka i me ọlu-Ya ka ọ di uku,Bú nke madu bùworo abù bayere ya.
Madu nile elewo ya anya;Madu nēlegide ya site n'ebe di anya.
Le, Chineke di uku, ayi amaghi kwa Ya;Ọnu-ọgugu arọ-Ya enweghi kwa ngwuputa.
N'ihi na Ọ nēsepu nkpuru miri,Nke nāghọ miri-ozuzo diri alulu-Ya: Nke mbara-ígwé nāwuda, nātasa madu n'uba.
Nbib͕ọ nke ulo-ntu-Ya?
Le, Ọ b͕asawo ìhè-Ya n'elu ya;Ebe dikarisiri omimi nke oké osimiri ka O kpuchiwo-kwa-ra.
N'ihi na ndia ka O ji nēkpe ndi nile di iche iche ikpe;Ọ nēnye ihe-oriri n'uba.
Ya abua;We nye ya iwu imegide onye nēmegide Ya.
Nkpọtu-ya nēgosi ihe bayere Ya,Gosi kwa anu-ulo ihe bayere Onye nārigo.
Ọzọ, obim nāma jijiji bayere nka,Ọ nēme kwa nkpatu pua n'ọnọdu-ya.
Genu nti nke-ọma n'ime-nkpatu nke olu-Ya,Na ntamu nke nēsi n'ọnu-Ya puta.
N'okputu elu-igwe nile ka Ọ nēzisa ya,Ìhè-ya dikwasi kwa akuku nile nke uwa.
Mb͕e ọ gasiri olu nāb͕ọ uja;Ọ nēwere olu nbili-elu-Ya ma éb͕è-elu-igwe:Ọ dighi-eb͕ochi ha mb͕e anānu olu-Ya.
Chineke nēji olu-Ya ma éb͕è-elu-igwe n'uzọ di ebube;Ọ nēme ihe uku, ma ayi amaghi ha.
N'ihi na Ọ nāsi snow,Na oké miri-ozuzo,Na oké miri-ozuzo nke miri-ozuzo-Ya di ike, Di n'ala.
Ka madu nile O mere we mara ya.
Anu-ọhia we nābà n'ọ̀té-ya,Ọ nānọdu kwa n'ebe-obibi-ya.
N'ime-ulo Ndida ka oké ifufe nēsi bia:Ọ bu kwa n'Ugwu ka oyi nēsi bia.
Anēsi n'iku-ume Chineke nye ice:Anēme kwa obosara miri ka ọ di warara.
O nēji miri-ozuzo bob͕u oké igwe-oji;Ọ nāb͕asa igwe-oji nke ìhè-Ya: Anēchighari kwa nke ahu buruburu site n'okpukpe-Ya,Ka ha we me ihe ọ bula nke Ọ nēnye ha n'iwuN'elu-uwa dum madu bi: Ma ọ bu n'ihi nkpa-n'aka, ma-ọbu n'ihi uwa-Ya,Ma-ọbu n'ihi ebere, ka Ọ nēme ka ọ biarue.
Job:Guzo, ghọta oké ọlu nile nke Chineke.
Chineke nēnye ha iwu,Nēme kwa ka ìhè igwe-oji-Ya mua?
Oké ọlu nke Onye zuru okè n'ọmuma-ihe?
Gi onye uwe-gi nēkpo ọku,Mb͕e Ọ nēme ka uwa di jū site n'ifufe Ndida.
Ya me ka mbara-ígwé nile sa mbara,Nke di ike dika enyo awuru awu?
Me ka ayi mara ihe ayi gāsi Ya;Ayi adighi-edo okwu-ayi n'usoro n'ihi ọchichiri.
Ya na m'gēkwu okwu?
Ma-ọbu ọ̀ di madu ọ bula siri ka eloda ya?
Ma ub͕u a madu ahughi ìhè nke nēb͕upu na mbara-ígwé:Ifufe we gabiga, me ka ha di ọcha.
N'Ugwu ka ọla-edo, bú ọmùmù-ìhè, nēsi bia:Chineke ka ebube di egwu nādikwasi.
Onye puru ime ihe nile, ayi achọputaghi Ya; Ọ di uku n'ike:N'ikpe na iba-uba nke ezi omume Ọ dighi-eweda n'ala.
N'ihi ya madu nātu egwu Ya:Ọ dighi-ahu ndi nile obi-ha mara ihe.
Jehova we si n'oké ifufe za Job, si, Ònye bu onye a nke nēme ka ndum-ọdu b͕a ọchichiriSite n'okwu ọmuma-ihe nādighi?
Biko, ke ihe-ọkiké n'úkwù-gi dika onye di ike:M'gāju kwa gi, gi me kwa ka M'mara.
M'tọro ntọ-ala uwa?
Gosim, ma ọ buru na i mara nghọta.
Ma-ọbu ònye setiri eriri-ọtùtù n'elu ya?
N'èlu gini ka emere ka ukwu-ya nile bamie?
Ma-ọbu ònye tọb͕ọrọ nkume nkuku-ya, Mb͕e kpakpando ututu nētikọ nkpu ọṅù,Umu Chineke nile we tisie nkpu ọṅù ike?
Ma-ọbu ònye ji ibo-ọnu-uzọ mechibido oké osimiri,Mb͕e ọ waputara dika agāsi na ọ nēsi n'àkpà-nwa puta; Mb͕e M'doro igwe-oji ka ọ buru uwe-ya,Na oké ọchichiri ka ọ buru ákwà-ọkiké-ya, M'we kpawara ya ókèm,Tiye ihe-ntuchi na ibo-ọnu-uzọ, Si, Rue ebe a ka i gābia, ma i gaghi-agabiga ya;N'ebe a ka agākwusi kwa npako nke ebili-miri-gi nile?
Site na nmalite ubọchi-gi ọ̀ di mb͕e i nyere ututu iwu,Me chi-ọbubọ ka ọ mara ọnọdu-ya; Ka o we jide akuku nile nke uwa aka,Ewe si nime ya rurupu ndi nēmebe iwu?
Ha nēguzo kwa onwe-ha dika uwe: Anēb͕ochi kwa ìhè-ha n'ebe ndi nēmebi iwu nọ,Anānyaji kwa ogwe-aka di elu.
Ma-ọbu ì jeghariwo n'ebe michasiri emi nke ob͕u-miri?
Ma-ọbu ì nāhu ọnu-uzọ-ama nke onyinyo ọnwu?
Gosim, ma ọ buru na i nazuwo ya.
Nke i gēwere ya je n'ókè-ala-ya,Nke i gāghọta kwa uzọ nile nke ulo-ya?
I mawo, n'ihi na mb͕e ahu ka anāmu gi,Ọnu-ọgugu ubọchi-gi ri-kwa-ra nne!
Ma-ọbu ì nāhu ulo-nkwakọba nile nke ákú-miri-igwe, Nke M'b͕ochiworo nye mb͕e nkpà,Nye ubọchi ọ̀gù na agha?
Ebe anāb͕asa ifufe ọwuwa-anyanwu n'elu uwa?
Ma-ọbu uzọ nye àmùmà nke éb͕è-elu-igwe; Ime ka miri zokwasi ala ebe ọ dighi onye ọ bula bi;Bú ọzara madu nēbighi nime ya; Ime ka afọ ju nkpọnkpọ-ebe nke tọb͕ọrọ n'efu;Na ime ka o pue, bú npuputa ọhu nke ahihia ndu?
Miri-ozuzo, ọ̀ nwere nna?
Ma-ọbu ònye muworo nkpuru igirigi?
N'àfọ onye ka ice nēsi puta?
Hoar-frost nke elu-igwe kwa, ònye muworo ya?
N'ihe dika nkume ka miri nēzobe onwe-ha,Iru ob͕u-miri nāraru kwa araru.
Pleiades,Ma-ọbu tọsa ihe-ọdudọ nile nke Orion?
Mazzaroth puta na mb͕e-ya?
Ma-ọbu ì nēdu Bear na umu-ya?
Ma-ọbu ì nēdo ndozi-okwu-ya n'uwa?
Ka njubiga miri we kpuchie gi?
Si kwa gi, Le ayi?
Ma-ọbu ònye nyeworo akọ-na-uche nghọta?
Ma-ọbu ònye nātọb͕ọ karama-akpukpọ nile nke elu-igwe ib͕apu miri-ha, Mb͕e ájá nāghọ urọ,Mb͕e ọkpurukpu-ájá nile nārapara n'aru onwe-ha?
Ma-ọbu ì nēme ka afọ-iri-nri umu-ọdum ju, Mb͕e ha nāmakpu n'ebe-obibi-ha,Nọdu kwa n'okwu-ọhia iche anu?
Mb͕e umu-ya nētiku Chineke, Nāwaghari nēnweghi ihe-oriri?
Ì mawo mb͕e ewu-ọhia nke nkume di elu ji amu nwa?
Ma-ọbu ì mawo mb͕e ha ji amu nwa?
Ha nēruru ala, muputa umu-ha,Tuzuga ihe-nb͕u-ha.
Aru nāma umu-ha nma, ha nētolite n'ọhia;Ha nāpu, ha adighi-alaghachikute kwa ha.
Ma-ọbu ònye tọpuworo ab͕u inyinya-ibu-ọhia?
Nke M'meworo ala ihe nādighi ka ọ buru ulo-ya,Me kwa ala bu nnú nnú ka ọ buru ebe-obibi-ya.
Ebe-nleputa nke ugwu bu ebe ọ nāzù onwe-ya,Akwukwọ ndu ọ bula ka ọ nāchọ.
Ma-ọbu ọ̀ gānọ ọnọdu-abali n'akuku ebe i nāzù anu-ulo-gi?
Ma-ọbu ò gēso gi me ndagwurugwu ka ha di lari?
Ma-ọbu ì gārapuru ya ndọb͕u i nādọb͕u onwe-gi n'ọlu?
Chikọta ọka nke ebe-nzọcha-ọka-gi?
Nkù nke enyi-nnunu nāṅuri ọṅu;Ma nkù-ya na ábúbà-ya, hà di ebere?
N'ihi na ọ nārapu àkwá-ya n'ala,Nēme ka ha kpo ọku n'elu ájá, O we chezọ na ukwu gāzọpia ha,Ma-ọbu na anu-ọhia gāzọkwasi ha ukwu.
O mewo umu-ya ihe-ike, dika agāsi na ha abughi ihe o nwere:Ọ bu n'efu ka ndọb͕u ọ nādọb͕u onwe-ya n'ọlu bu, ma ọ tughi egwu; N'ihi na Chineke emewo ya ka o chezọ amam-ihe,O kèghi kwa ya òkè nime nghọta.
Na mb͕e o ji seti onwe-ya n'elu ib͕a ọsọ,Ọ nāchì inyinya, nāchì kwa onye ọ nēbu, ọchì.
Ebube nke imapu-imi-ya di oké ujọ.
Ya na ob͕ub͕u-àmùmà nke ube, na arua.
Nime nmali-elu-ya na ime-nkpatu-ya o nēloda ala;Ọ dighi-ekwe kwa na ọ bu olu opi-ike.
Mb͕e ọ bula opi-ike ji adà udà ọ si, Ehe!
Na éb͕è-elu-igwe, bú nbib͕ọ ndi-ọchi-gha, na iti-nkpu.
B͕asa kwa nkù-ya n'ebe Ndida di?
Ma-ọbu me akwu-ya ka ọ di elu?
N'elu nkume di elu ka o nēbi, nọ kwa ọnọdu-abali,N'elu ọnu nkume di elu na ebe ewusiri ike.
Site n'ebe ahu ka o nyoputaworo ihe-oriri;Anya-ya abua nēsi n'ebe di anya legide ya.
Umu-ya nāmicha kwa ọbara:Ọzọ, ebe ndi eb͕uru eb͕u di, n'ebe ahu ka ọ nọ.
Jehova we za Job, si, Onye nādọ aka na nti, ọ̀ nālusoOnye puru ime ihe nile ọ̀gù?
Onye nābara Chineke nba, ya za ya.
Job we za Jehova, si, Le, abum onye elelìworo; gini ka m'gāzaghachi Gi?
Atukwasiwom, akam, n'ọnum.
Otù ub͕ò ka m'kwuworo okwu, m'gaghi-aza kwa;E, ub͕ò abua, ma m'gaghi-aza kwa ọzọ.
Jehova we si n'oké ifufe za Job, si, Biko, ke ihe-ọkiké n'úkwù-gi dika onye di ike:M'gāju gi, gi me kwa ka M'mara.
I nāmam ikpe, ka i we buru onye ezi omume?
Ma-ọbu ọ̀ bu ogwe-aka dika Chineke ka i nwere?
Ya ka i gēji ma dika éb͕è-elu-igwe?
Biko, were nbili-elu na idi-elu chọ onwe-gi nma;Were kwa ebube na ima-nma yikwasi onwe-gi.
Wusa nrubiga-ókè nke iwe-gi:Hu kwa onye-npako ọ bula, me ka ọ di ala.
Hu onye-npako ọ bula, me ka o ruru ala;Zọpia kwa ndi nēmebi iwu n'ọnọdu-ha.
Zobekọ ha n'ájá;Kechie iru-ha n'ebe zoro ezo.
Emesia Mu onwem gēkele kwa gi,Si na aka-nri-gi nāzọputa gi.
Biko, le otobo, nke M'kèworo gi na ya;Ọ nāta ahihia dika ehi.
Biko, le, ike-ya di n'úkwù-ya,Ume-ya di kwa n'akwara nile nke afọ-ya.
Akpọwo akwara utaku-ukwu-ya.
Ya onwe-ya bu nmalite uzọ nile nke Chineke:Onye meworo ya nēweta mma-agha-ya nso.
N'ezie ihe-ọmume ka ugwu nēbutere ya;Bú ebe anu-ọhia nile nēgwuli egwú.
N'okpuru osisi lotus ka ọ nēdina,N'ebe nzuzo nke amì, na apiti.
Osisi lotus nēji ǹdò-ha b͕ochie ya;Osisi willow nke miri-iyi di ya buruburu.
Le, osimiri nērùsi ike, ọ dighi-ama jijiji:Ọ nātukwasi obi, mb͕e Jọdan nāwaputa rue ọnu-ya.
Ma-ọbu ànēwere ọnyà mapue imi-ya?
Ì gēji nkò-azù dọrọ oké agu-iyi?
Ma-ọbu ì gēji ndọ̀ biada ire-ya?
Ma-ọbu i gēji ngu ígwè dupue àb͕à-ya?
Ma-ọbu ọ̀ gāgwa gi okwu di nrò?
Ma-ọbu ì gēke ya ab͕u nye umu-ab͕ọghọ-gi?
Hà gēkè ya n'etiti ndi-ahia?
Ma-ọbu ì gēji ube-azù maju isi-ya?
Tukwasi ya ọbu-aka-gi;Cheta agha, eme-kwa-la ya ọzọ.
Le, nchere-ya bu ihe-ugha:Àdighi-atuda madu ọbuná n'ile ya anya?
M'gākwughachi?
Ihe ọ bula nke di n'okpuru elu-igwe nile, nkem ka ọ bu.
M'gaghi-ab͕a nkiti bayere ihe nile di ya n'aru,Ma-ọbu okwu nke idi-ike-ya, ma-ọbu ima-nma nke odudo-n'usoro-ya.
Ezé-ya di oké ujọ buruburu.
Usoro nke ọta azu-ya bu npako-ya,Ha bu ihe emechiri emechi dika agāsi na eji ihe-akàrà siri ike mechi ya.
Dika otù si nọ ibe-ya nso,Ifufe adighi-abà n'etiti ha.
Anēme ka otù rapara n'aru nwa-nne-ya;Ha nējisi onwe-ha ike, agaghi-ekesa kwa ha.
Ize-uzere-ya nēme ka ìhè nēb͕upu,Anya-ya abua di ka mbubere-anya nke chi-ọbubọ.
N'ọnu-ya ka ọku-ọwa nāputa,Icheku-ọku nēwepuga kwa onwe-ha.
N'oghere-imi-ya abua ka anwuru-ọku nāputa,Dika nke ite anāfunwu ọku na amì nēre ere.
Iku-ume-ya nāmunye icheku,Ire-ọku nēsi kwa n'ọnu-ya puta.
N'olu-ya ka ike nwere ọnọdu-ya,Ọ bu kwa n'iru ya ka obi-ilọ-miri nēte egwú.
Ibewa urù anu-aru-ya rapara n'aru onwe-ha:O siri ike n'aru ya; agaghi-emeghari ya.
Obi-ya siri ike dika nkume;O si-kwa-ra ike dika nne-nkume-igwe-nri.
Mb͕e o nēbuli onwe-ya ndi di ike nātu ujọ:Site n'imebi-obi ha nēsihie uzọ.
Ya na ube, na àkú, na uwe-agha.
Nāgu kwa ọla n'osisi rere ure.
Nkume èbè ab͕anweworo ya ahihia-ọka.
Anāgu ndele n'ahihia-ọka:Ọ nāchì kwa nkpọtu arua ọchì.
Okpuru-ya di ka ejùjù di nkọ:Ọ nāb͕asa dika ọ bu ihe isucha ọka n'elu apiti.
Madu gēchè na ob͕u-miri nwere isi-awọ.
Nke emeworo nēnweghi ujọ.
Ihe nile nke di elu ka ọ nāhu:Ya onwe-ya bu eze anu-ọhia nile di nganga.
Job we za Jehova, si, Amawom na I puru ime ihe nile,Amawokwam na adighi-eb͕ochi nzube ọ bula nke sitere na Gi.
N'ihi ya ka m'gosiworo ihe nke m'nādighi-aghọta,Ihe dikaririm ebube, nke m'nādighi-amata.
Biko, nuru, mu onwem gēkwu kwa;M'gāju Gi, Gi me kwa ka m'mara.
Site n'ọnunu nti ka m'nuru Gi;Ma ub͕u a anyam ahuwo Gi.
N'ihi nka ka m'nāju onwem aju, we chèghariaN'elu ájá na ntu.
O rue, mb͕e Jehova gwasiri Job okwu ndia, na Jehova siri Elifaz, bú onye Timan, Iwem di ọku megide gi, megide kwa ndi-eyì-gi abua: n'ihi na unu ekwughi ihe ziri ezi bayerem, dika orùm, bú Job, kwuworo.
Ma ub͕u a, chirinu n'onwe-unu oke-ehi asa na ebulu asa, jekuru orùm, bú Job, surere onwe-unu àjà-nsure-ọku; Job, bú orùm, gēkpe kwa ekpere bayere unu; n'ihi na n'ezie ọ bu ya ka M'gāhu iru-ọma, ka M'ghara imeso unu dika nzuzu-unu si di; n'ihi na unu ekwughi ihe ziri ezi bayerem, dika orùm, bú Job, kwuru.
Elifaz, bú onye Timan, na Bildad, bú onye Shua, na Zofa, bú onye Neama, we je, me dika Jehova gwara ha: Jehova we hu Job iru-ọma.
Jehova me-kwa-ra ka ndọta-n'agha Job lata, mb͕e o kpere ekpere bayere ndi-eyì-ya: Jehova we tukwasi n'ihe nile Job nwere okpùkpù abua.
Umu-nne-ya ndikom nile, na umu-nne-ya ndinyom nile, na ndi nile mara ya na mb͕e gara aga, we biakute ya, so ya rie nri n'ulo-ya: ha we gosi ya ebere ha ji n'aru ya, kasi kwa ya obi bayere ihe ọjọ ahu nile nke Jehova mere ka ọ biakwasi ya: ha we nye ya, nwoke ọ bula otù iberibe ego, na nwoke ọ bula otù nb͕a-aka ọla-edo.
Jehova gọziri ikpe-zu Job kari nmalite-ya, o we nwe orú nnù ewu na aturu na nnù iri-na-ise, na nnù camel iri-na-ise, na nnù ehi ise ejikọrọ abua abua, na nnù nne-inyinya-ibu abua na ọgu iri.
O nwe-kwa-ra umu-ndikom asa na umu-ndinyom atọ.
O we kpọ aha nwayi mbu, Jemaima; na aha nwayi nke-abua, Kezaia; na aha nwayi nke-atọ, Keren-hapuk.
Ma ahughi ndinyom, mara nma dika umu-ndinyom Job n'ala ahu nile: nna-ha we nye ha ihe-nketa n'etiti umu-nne-ha ndikom.
Job we di ndu mb͕e ihe a gasiri ọgu arọ asa, o we hu umu-ya, na umu umu-ya, bú ọb͕ọ anọ.
Job we nwua, buru agadi, ubọchi ndu-ya ju-kwa-ra ya afọ.