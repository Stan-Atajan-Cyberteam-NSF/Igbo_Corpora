Ilu di iche iche nke Solomon nwa Devid, bú eze Israel: Ima amam-ihe na idọ-aka-na-nti;Ighọta okwu-ọnu nile nke nghọta; Inara idọ-aka-na-nti nke inwe-uche,Na ezi omume na ikpé na izi-ezi; Inye ndi nēnweghi uche ezi uche,Inye nwa-okorọbia ihe-ọmuma na ìzùzù: Ka onye mara ihe we nu, we tukwasi ihe-nmuta n'amam-ihe-ya;Ka onye-nghọta we nweta kwa ezi ndum-ọdu: Ighọta ilu, na okwu miri emi;Okwu nile nke ndi mara ihe, na okwu-omimi nile ha.
Egwu Jehova bu nmalite ihe-ọmuma:Amam-ihe na idọ-aka-na-nti ka ndi b͕agọrọ ab͕agọ n'uche ledaworo anya.
Nwam, nuru idọ-aka-na-nti nke nna-gi,Arapu-kwa-la iwu nne-gi: N'ihi na okpu amara ka ha gāburu isi-gi,Ihe-inya-n'olu ka ha gāburu olu-gi.
Nwam, ọ buru na ndi-nmehie arà gi urà,Ekwela.
Soro ayi je,Ka ayi che anwu ọbara,Ka ayi zobe onwe-ayi ijide onye nēmeghi ihe ọjọ n'efu; Ka ayi lo ha na ndu dika ala-mọ,Bú ndi zuru okè, dika ndi nārida n'olùlù; Ihe nile di oké ọnu-ahia ka ayi gāchọta,Ayi gākwaju ulo-ayi nile n'ihe ayi kwatara n'agha; Nzà-gi ka i gēfe n'etiti ayi;Otù akpa-ego ka ayi nile gēnwekọ: Nwam, esola ha je n'uzọ;B͕ochie ukwu-gi n'iga n'okporo-uzọ-ha: N'ihi na ukwu-ha nāb͕a ọsọ ime ihe ọjọ,Ha nēme kwa ngwa iwusi ọbara.
N'ihi na ọ bu n'efu ka anāb͕asa ub͕u,N'anya nnunu ọ bula: Ndia Kwa, ọbara onwe-ha ka ha nēche anwu,Ha nēzobe onwe-ha inwude ndu nke aka ha.
Otú a ka uzọ nile nke onye ọ bula nke akpiri urù nēzighi ezi nākpọ nku si di;Ndu nke ndi-nwe-ya ka ọ nēwepu.
Amam-ihe nēti nkpu n'èzí;N'amá nile ka ọ nēme ka olu-ya da udà; N'isi ebe nile anātu ùzù ka ọ nākpọ òkù;N'oghere ọnu-uzọ-ama nile,N'obodo, ka o nēkwu okwu-ọnu-ya nile: Unu ndi nēnweghi uche, rùe ole mb͕e ka unu gāhu enweghi-uche n'anya?
Rùe ole mb͕e ka ndi nākwa emò gāchọsi-kwa-ra onwe-ha ikwa-emò ike?
Rùe ole mb͕e ka ndi-nzuzu gākpọ kwa ihe-ọmuma asì?
Laghachinu n'iba-nbam:Le, m'gāwupuru unu mọm,M'gēme ka unu mara okwum nile.
N'ihi na akpọwom òkù, unu we ju;Esetipuwom akam, ma ọ dighi onye nāṅa nti; Unu we wezuga ndum-ọdum nile,Unu achọghi kwa iba-nbam: Mu onwem kwa, na nhuju-anya-unu m'gāchì ọchì;M'gākwa emò mb͕e oké egwu-unu nābia; Mb͕e oké egwu-unu nābia dika ikuku siri ike,Mb͕e nhuju-anya-unu nābiaru kwa dika oké ifufe;Mb͕e ahuhu na nkpà nābiakwasi unu.
Mb͕e ahu ka ha gākpọkum, ma m'gaghi-aza;Ha gāchọsim ike, ma ha agaghi-achọtam: N'ihi na ha kpọrọ ihe-ọmuma asì,Na n'ihi na ọ bughi egwu Jehova ka ha rọputara: Ha achọghi ndum-ọdum;Ha lelìri iba-nbam nile: Ha gēri kwa ufọdu nime nkpuru nke uzọ-ha,Ọ bu kwa ndum-ọdu nile nke aka ha gēju ha afọ.
N'ihi na nchighari-azu nke ndi nēnweghi uche gēb͕u ha,Ọ bu kwa inọ-n'udo nke ndi-nzuzu gēme ka ha la n'iyì.
Ma onye nēgem nti gēbi na ntukwasi-obi,Ọ gānọ kwa jū nātughi oké egwu ihe ọjọ.
Nwam, ọ buru na i nara okwu-ọnum nile,Ọ buru kwa na i zobe ihe nile m'nyere n'iwu n'ebe i nọ; Itọrọ amam-ihe nti-gi n'ala,We wezuga obi-gi inwe nghọta; E, ọ buru na ọ bu nmata ka i nākpọku,Ọ buru kwa na ọ bu nghọta ka i nēweliri olu-gi; Ọ buru na i chọ ya dika ọla-ọcha,Ọ buru kwa na ọ bu dika àkù zoro ezo ka i nēgwuputa ya: Mb͕e ahu ka i gāghọta egwu Jehova,Ọ bu kwa ihe-ọmuma Chineke ka i gāchọta.
N'ihi na Jehova nēnye amam-ihe;N'ọnu-Ya ka ihe-ọmuma na nghọta si aputa: O nēzobere ndi ziri ezi nzube-ihe,Ọ bu ọta ndi nēje ije n'izu-okè nwere; Iche okporo-uzọ nile nke ikpé,Ọ bu kwa uzọ ndi-ebere-Ya ka Ọ nēdebe.
Mb͕e ahu ka i gāghọta ezi omume na ikpé,Na izi-ezi nile, e, ezi uzọ ọ bula.
N'ihi na amam-ihe gābà n'obi-gi,Ihe-ọmuma gādi kwa nkpuru-obì-gi utọ; Ìzùzù ganēche gi nche,Nghọta gēchebe gi: Inaputa gi n'uzọ onye ọjọ,N'aka madu nēkwu okwu ib͕akuta Chineke azu; Bú ndi nārapu okporo-uzọ nile nke izi-ezi,Ka ha we je ije n'uzọ nile nke ọchichiri; Ndi nāṅuri ime ihe ọjọ,Ha nēteghari egwú ọṅù n'ib͕akuta Chineke azu nke onye ọjọ; Ndi okporo-uzọ nile ha b͕agọrọ ab͕agọ,Ha nēsihie kwa n'uzọ nile ha: Inaputa gi n'aka nwayi nābughi nwunye-gi,N'aka nwayi nābughi nwunye-gi nke nēkwu okwu ire-utọ; Nke nārapu di o nwere n'ab͕ọghọ,Ọb͕ub͕a-ndu nke Chineke-ya kwa, o chezọwo ya: N'ihi na uzọ iridaru ọnwu ka ulo-ya bu,Ọ bu kwa uzọ iridaru n'ebe ndi nādighi ndu nọ ka uzọ-ya nile bu.
Ndi nile ndi nābakuru ya, ha adighi-alata,Ha adighi-eru kwa okporo-uzọ nile nke ndu: Ka i we je ije n'uzọ ndi di nma,Debe kwa okporo-uzọ nile nke ndi ezi omume.
N'ihi na ndi ziri ezi gēbi n'uwa,Ndi zuru okè gāfọdu kwa nime ya.
Ma ndi nēmebi iwu ka agēbipu n'uwa,Ọ bu kwa ndi nāghọ aghughọ ka agēropu na ya.
Nwam, echezọla iwum;Ma ka obi-gi chebe ihe nile m'nyere n'iwu: N'ihi na ubọchi ndu nke di ogologo, na ọtutu arọ nke ndu,Na udo, ka ha gātukwasiri gi.
Ekwela ka ebere na ezi-okwu rapu gi:Ke ha n'olu-gi;De ha n'elu mbadamba nkume, bú obi-gi: Chọta kwa amara na ezi ucheN'anya Chineke na madu.
Tukwasi Jehova obi-gi nile,Adabere-kwa-la nghọta-gi: N'uzọ-gi nile mara Ya,Ya onwe-ya gēme kwa ka okporo-uzọ-gi nile zie ezi.
Abula onye mara ihe n'anya gi onwe-gi;Tua egwu Jehova, we si n'ihe ọjọ wezuga onwe-gi: Ya buru ihe nāgwọ otubo-gi,Ya buru kwa umi diri ọkpukpu-gi nile.
Sọpuru Jehova site n'àkù-gi,Site kwa na nkpuru mbu nke ihe-ọmume-gi nile: Ọba-gi nile gējuputa kwa n'ihe-nriju-afọ,Ebe-nzọcha-nkpuru-vine-gi nile gētiwa kwa na manya-vine ọhu.
Nwam, ajula idọ-aka-na-nti nke Jehova:Ike agwu-kwa-la gi n'iba-nba-Ya: N'ihi na onye Jehova nāhu n'anya ka Ọ nābara nba;Ọbuná dika nna si abara nwa-ya nke ihe-ya nātọ ya utọ nba.
Onye ihe nāgara nke-ọma ka madu nke chọtaworo amam-ihe bu,Ya na madu nke nēnweputa nghọta.
N'ihi na ọzuzú-ahia-ya di nma kari ọzuzú-ahia ọla-ọcha,Urù-ya di nma kari ọla-edo ọma.
Ihe di oké ọnu-ahia ka ọ bu kari ruby:Ihe nile kwa nke nātọ gi utọ, ha agaghi-ara ka ya.
Ubọchi ndu di ogologo di n'aka-nri-ya;N'aka-ekpe-ya ka àkù na nsọpuru di.
Uzọ-ya nile bu uzọ nke idi-utọ,Okporo-uzọ-ya nile bu kwa udo.
Osisi nēnye ndu ka ọ buru ndi nējide ya aka:E, onye ọ bula nke nējisi ya aka ike bu onye ihe nāgara nke-ọma.
Jehova jiri amam-ihe tọ ntọ-ala uwa;O doziri elu-igwe site na nghọta.
Ejiri ihe-ọmuma-Ya kewa ob͕u-miri nile,Mbara-ígwé nile ji kwa ya atuda igirigi.
Nwam, ekwela ka ha si n'anya-gi abua wezuga onwe-ha;Chebe nzube-ihe na ìzùzù; Ha gābu-kwa-ra nkpuru-obi-gi ndu,Bu-kwa-ra olu-gi amara.
Mb͕e ahu ka i ganēje ije n'uzọ-gi na ntukwasi-obi,I gaghi-akpọbì kwa ukwu-gi, Ọ buru na i dina ala, i gaghi-atu oké egwu:E, i gēdina ala, ura-gi gātọ kwa utọ.
Atula egwu site n'oké egwu mberede,Ma-ọbu site n'ikuku siri ike nke ndi nēmebi iwu, mb͕e ọ nābia: N'ihi na Jehova gābu ntukwasi-obi-gi,Ọ gēdebe kwa ukwu-gi ka aghara ijide ya.
Eb͕ochila ezi ihe na ndi ọ diri,Mb͕e ọ diri ike aka-gi ime ya.
Asila madu-ibe-gi, Je, lata,Echi ka m'gēnye gi;Mb͕e ọ di n'aka-gi.
Echèputala ihe ọjọ megide madu-ibe-gi,Ebe onye ahu nēbi gi nso na ntukwasi-obi.
Gi na madu esela okwu n'efu,Ma ọ buru na o mesoghi gi ihe ọjọ.
Ekwosola onye neme ihe-ike ekworo,Arọputa-kwa-la otù efu n'uzọ-ya nile.
N'ihi na ihe-árú n'anya Jehova ka onye sihiere esihie bu:Ma n'aka ndi ziri ezi ka ìzù nzuzo Ya di.
Jehova di n'ulo onye nēmebi iwu;Ma ebe-obibi ndi ezi omume ka Ọ nāgọzi.
Ya onwe-ya nākwa emò,Ma ọ bu ndi di ume-ala n'obi ka Ọ nēnye amara.
Nsọpuru ka ndi mara ihe gēketa;Ma ndi-nzuzu nēbuli nlelì.
Umum, nurunu idọ-aka-na-ntí nke nna,Tọ-kwa-nu nti n'ala ima nghọta: N'ihi na ezi ihe-nmuta ka m'nyeworo unu;Unu arapula iwum.
N'ihi na nwa ka m'buru nnam,Di nrò, buru kwa nwa enwere nání ya n'iru nnem.
O we zím ihe, sim,Ka obi-gi jide okwum nile;Debe ihe nile m'nyere n'iwu, we di ndu: Nweta amam-ihe, nweta nghọta;Echezọla, esi-kwa-la n'okwu nile nke ọnum wezuga onwe-gi: Arapula ya, ọ gēdebe kwa gi;Hu ya n'anya, ọ gēchebe kwa gi.
Isi ihe ka amam-ihe bu; nweta amam-ihe:E, were ihe nile i nwetaworo nweta nghọta.
Tukọba ya elu, o gēbuli kwa gi:Ọ gāsọpuru gi, mb͕e i nāb͕aku ya obi.
Okpu-eze mara nma ka ọ gēnye gi n'aka.
Nuru, nwam, nara kwa okwu-ọnum nile;Arọ ndu gāba-kwa-ra gi uba.
N'uzọ amam-ihe ka m'zíworo gi ihe;Emewom ka i zọ ije n'uzọ nile nke izi-ezi.
Mb͕e i nēje ije, agaghi-akpagide nzọ-ukwu-gi;Ọ buru kwa na i b͕a ọsọ, i gaghi-asu ngọngọ.
Jide idọ-aka-na-nti aka; arala ya aka:Chebe ya; n'ihi na ya onwe-ya bu ndu-gi.
Abàla n'okporo-uzọ ndi nēmebi iwu,Aga-kwa-la n'iru n'uzọ ndi ọjọ.
Zere ya, agabigala nime ya;Wezugara ya onwe-gi, gabiga.
N'ihi na ha adighi-araru ura, ọ buru na ha adighi-eme ihe ọjọ;Anapuwo kwa ura-ha n'ike, ọ buru na ha adighi-eme ka madu su ngọngọ.
N'ihi na ha eriwo nri nke nmebi-iwu,Ọ bu kwa manya nke ihe-ike ka ha nāṅu.
Ma okporo-uzọ ndi ezi omume di ka ìhè nēnwu enwu,Nke nāmu aga n'iru n'iru rue mb͕e chi bọchara.
Uzọ ndi nēmebi iwu di ka ọchichiri:Ha amaghi ihe ọ bu ha ji asu ngọngọ.
Nwam, ṅa nti n'okwum nile;Tọ nti-gi n'ala n'okwu-ọnum nile.
Ekwela ka ha si n'anya-gi abua wezuga onwe-ha;Debe ha n'etiti obi-gi.
N'ihi na ndu ka ha buru ndi nachọta ha,Ha bu kwa ihe nāgwọ anu-aru-ha nile.
Kari ihe-ndebe-gi nile chebe obi-gi;N'ihi na site na ya ka nputa nile nke ndu di.
Si n'ebe i nọ wezuga ọnu nēkwu ihe b͕agọrọ ab͕agọ,Me kwa ka eb͕ub͕ere-ọnu nke nēkwuhie ekwuhie di anya n'ebe i nọ.
Ka anya-gi abua legide n'iru,Ka mbubere-anya-gi lezi kwa n'iru gi.
Me ka okporo-uzọ nke ukwu-gi abua di lari,Ka edozi kwa uzọ-gi nile.
Ewezugala onwe-gi n'aka-nri ma-ọbu n'aka-ekpe:Si n'ihe ọjọ wezuga ukwu-gi.
Nwam, ṅa nti n'amam-ihem;Tọ nti-gi n'ala nye nghọtam: Ka i we debe ìzùzù di iche iche,Ka eb͕ub͕ere-ọnu-gi we chebe kwa ihe-ọmuma.
N'ihi na eb͕ub͕ere-ọnu nke nwayi nābughi nwunye-gi nābusi manu-aṅu,Ihe kwọrọ murumuru kari manu ka okpo-ọnu-ya di kwa: Ma ikpe-azu-ya nēlu ilu dika wormwood,Ọ di nkọ dika mma-agha iru abua.
Ukwu-ya abua nārida n'ọnwu;Ala-mọ ka nzọ-ukwu-ya nile nējidesi ike; Ka i we ghara ime ka okporo-uzọ ndu di lari:Uzọ-ya nile emewo nkpatu, i gaghi-ama ha.
Ma ub͕u a, umum, gēnum nti,Unu esi-kwa-la n'okwu nile nke ọnum wezuga onwe-unu.
Me ka uzọ-gi di anya n'ebe ọ nọ,Abiaru-kwa-la ọnu-uzọ ulo-ya nso: Ka i we ghara inye ndi ọzọ ebube-gi,Ka i we ghara kwa inye onye nēnweghi obi-ebere arọ-gi nile: Ka afọ we ghara iju ndi nābughi ndi nke gi n'ume-gi;Ka ihe nile i dọb͕uru onwe-gi n'ọlu inweta we ghara kwa idi n'ulo onye nābughi nke gi; I we sua udè n'ikpe-azu-gi,Mb͕e anu-aru-gi na aru-gi gāgwusi, I we si, Le ka m'siworo kpọ idọ-aka-na-nti asì nke-uku,Ọ bu kwa iba-nba ka obim leliworo anya; Egeghkwam nti n'olu ndi-ozizim,Ọ bughi kwa n'ebe ndi nēzím ihe nọ ka m'tọworo ntim n'ala!
N'etiti nkpọkọta na nzukọ ndi nkem.
Na miri nērù erù site n'ime olùlù-miri nke aka gi.
Isi-iyi-gi, hà gāwasasi n'èzí?
Ka ha diri nání gi onwe-gi,Ma ka ndi nābughi ndi nke gi ghara isoro gi nwe ha.
Ka isi-iyi-gi buru ihe agọziri agọzi;Ṅuri kwa ọṅu na nwunye i luru n'okorọbia.
Dika nne-ele nke nāhu n'anya na nne-ewu-ọhia mara nma,Ka ara-ya abua nēju gi afọ na mb͕e nile;Nání n'ihu-n'anya-ya ka i ganāwaghari mb͕e nile.
Ma n'ìhi gini ka i gēji nwayi nābughi nwunye-gi waghari, nwam?
N'ìhi gini ka i gāb͕aku nwayi nābughi nwunye-gi obi?
N'ihi na n'iru anya Jehova ka uzọ nile nke madu di,Okporo-uzọ-ya nile ka Ọ nēme ka ha di lari.
Ajọ omume nile nke aka ya gānwude onye ahu nēmebi iwu,Agēji kwa udọ̀ nile nke nmehie-ya jidesie ya ike.
Onye ahu gānwu nānaraghi idọ-aka-na-nti;Ọ bu kwa n'iba-uba nke uche-ya b͕agọrọ ab͕agọ ka ọ nāwaghari.
Nwam, ọ buru na i nọworo madu-ibe-gi na mbe,Ọ buru na i narawo onye ala ọzọ n'aka ibu onye-mbe, Ejiwo okwu nile nke ọnu-gi ma gi n'ọnyà,Ejiwo okwu nile nke ọnu-gi nwude gi.
Me nka ub͕u a, nwam, we naputa onwe-gi,N'ihi na i bàwo n'ọbu-aka nke madu-ibe-gi;Je, kwe ka azọtọ gi n'ukwu, riọchie madu-ibe-gi nti.
Enyela anya-gi abua ura,Enye-kwa-la mbubere-anya-gi irù-ura.
Naputa onwe-gi dika mb͕ada n'aka onye-ntá,Na dika nnunu n'aka osi-ọnyà.
Jekuru ndanda, onye-ume-ngwu;Le uzọ-ya nile, we mara ihe: Nke nēnweghi onye-isi, ma-ọbu onye nēle anya n'ọlu, ma-ọbu onye nāchi achi, Ma ọ nēdozi nri-ya na mb͕e okpom-ọku,Nēkpokọta kwa ihe-oriri-ya na mb͕e owuwe-ihe-ubi.
Rùe ole mb͕e ka i ganēdina ala, gi onye-ume-ngwu?
Nwa ura ntà, nwa irù-ura ntà,Nwa ikpakọba-aka ntà idina ala; Ob͕eye-gi ewe bia dika onye nējeghari ipunara madu ihe,Ihe-ukọ-gi kwa dika nwoke ji ọta.
Madu nke jọb͕uru onwe-ya, onye nēme ajọ ihe;O ji ọnu nke nēkwu ihe b͕agọrọ ab͕agọ ejeghari; O nēb͕u iku-anya-ya, o ji ukwu-ya abua ekwu okwu,O ji nkpisi-aka-ya nile nēzí ihe.
Ib͕akuta Chineke azu di n'obi-ya, ọ nēchèputa ihe ọjọ na mb͕e nile:Ọ nēzisa ise-okwu.
N'ihi nka nhuju-anya-ya gābia na mberede;N'otù ntabi-anya ka agētipia ya, ọ dighi kwa ngwọta di.
Ihe isi di nke Jehova kpọrọ asì;E, ihe asa di nke bu ihe-árú nke nkpuru-obi-Ya: Anya di elu, na ire okwu-ugha,Na aka nāwusi ọbara nēmeghi ihe ọjọ; Na obi nke nēchèputa èchìchè ajọ ihe,Na ukwu nēme ngwa ib͕aga n'ihe ọjọ; Na onye-àmà okwu-ugha nke nēkupu okwu-ugha di iche iche dika ume,Na onye nēzisa ise-okwu n'etiti umu-nne.
Nwam, chebe ihe nna-gi nyere n'iwu,Arapu-kwa-la iwu nne-gi: Hie ha n'obi-gi mb͕e nile,Ke ha n'olu-gi.
Mb͕e i nējeghari, ọ ganēdu gi;Mb͕e i nēdina ala, ọ ganēche gi;Mb͕e i teta-kwa-ra, nke ahu gēso gi kparia uka.
N'ihi na oriọna ka ihe ahu enyere n'iwu bu; iwu ahu bu kwa ìhè;Ọ bu kwa uzọ ndu ka iba-nba nile nke idọ-aka-na-nti bu: Idebe gi ka i pua n'aka nwayi ọjọ,N'aka ire-utọ nke ire nwayi nābughi nwunye-gi.
Achọsila ima-nma-ya ike n'obi-gi;Ekwe-kwa-la ka o were gi na mbubere-anya-ya.
N'ihi na ọ bu n'ihi nwayi nākwa iko ka eji eme ka nwoke biarue nání otù ob͕e achicha:Nwunye nwoke ọzọ nāchu kwa ntá ndu di oké ọnu-ahia.
Madu, ọ̀ gāguru ọku tiye n'uwe obi-ya,Ma uwe-ya agaghi-ere ọku?
Ma-ọbu madu, ọ̀ gēje ije n'elu icheku-ọku,Ma ọku agaghi-aru ya n'ukwu-ya abua?
Otú a ka onye nābakuru nwunye madu-ibe-ya di;Agaghi-agu onye ọ bula nke nēmetu nwayi ahu aka n'onye nēmeghi ihe ọjọ.
Madu adighi-eleda onye-ori anya, mb͕e o nēzu oriImeju nkpuru-obi-ya mb͕e agu nāgu ya: Ma asi na achọta ya, ọ gākwughachi okpukpu asa;Àkù nile nke ulo-ya ka ọ gēnye.
Onye nākwa nwayi iko, obi amam-ihe kọrọ ya:Onye nēmebi nkpuru-obi nke aka ya ka onye nēme ya bu.
Ita-uta-ya kwa, agaghi-ehichapu ya.
N'ihi na ekworo bu ọnuma nke nwoke;Ọ gaghi-enwe ọmiko n'ubọchi ọ́bọ̀.
Nwam, debe okwu-ọnum nile,Zobe ihe nile m'nyere n'iwu n'ebe i nọ.
Debe ihe nile m'nyere n'iwu, we di ndu,Debe kwa iwum dika nwa-anya nke anya-gi.
Ke ha na nkpisi-aka-gi nile;De ha n'elu mbadamba nkume, bú obi-gi.
Si amam-ihe, Nwa-nnem nwanyi ka i bu;Kpọ kwa nghọta nwanyi i mara nke-ọma: Ka ha we debe gi ka i pua n'aka nwanyi nābughi nwunye-gi,N'aka nwanyi nābughi nwunye-gi nke nēkwu okwu ire-utọ.
N'ihi na na window nke ulomN'oghere-inara-ifufem ka m'lepuru anya; M'we hu n'etiti ndi nēnweghi uche,M'mata n'etiti umu-ndikom,Otù nwa-okorọbia nke obi amam-ihe kọrọ, Ka ọ nāgabiga n'amá na nso nkuku nwanyi ahu,Ọ bu kwa n'uzọ ulo-ya ka ọ nāzọ ije; Na chi-ojiji, n'anyasi nke ubọchi,Nime nb͕achi nke abali na ọchichiri.
Ma, le, otù nwanyi zutere yaYiri uwe nke nwanyi nākwa iko, ọ bu kwa onye echeworo obi-ya.
Onye nēme nkpọtu ka ọ bu, buru kwa onye nēwezuga onwe-ya;Ọ bughi n'ulo-ya ka ukwu-ya nānọ: Ub͕u a n'èzí ka ọ nọ, ub͕u a ọ bu n'amá nile,Ọ bu kwa na nso nkuku nile ọ bula ka ọ nēche anwu.
Nwanyi ahu we jide ya aka, sutu kwa ya ọnu,Were iru ihere nādighi si ya: Ihe àjà nile nke àjà-udo di n'akam;Ta ka m'kwughachiworo ihe nile m'kwere na nkwa.
N'ihi nka ka m'putara izute gi,Ichọsi iru-gi ike, m'we chọputa gi.
Bú ákwà turu agwa nke ogho Ijipt.
Ewerewom myrrh na aloes na cinnamonFesa ihe-ndinam.
Bia, ka afọ jubiga ayi ókè n'ikwa-iko rue ututu;Ka ayi me ka obi tọ ayi utọ n'ihu-n'anya nile.
N'ihi na dim anọghi n'ulo,O jewo ije di anya: Ọ werewo akpa ego n'aka-ya;N'ubọchi ọnwa-ndọzu ka ọ gālata.
O were ọtutu urà-ya wezuga nwa-okorọbia ahu ka ọ ba n'ulo-ya,O were okwu ire-utọ nke eb͕ub͕ere-ọnu-ya nufue ya.
Nwa-okorọbia ahu nējeso ya na mberede,Dika ehi si abia n'ob͕ub͕u-ya,Ma-ọbu dika nkpọrọ-ukwu si abia n'idọ-aka-na-nti nke onye b͕agọrọ ab͕agọ n'uche-ya; Rue mb͕e àkú gēji b͕apue imeju-ya;Dika nnunu si eme ngwa ibà n'ib͕udu,Ma ọ maghi na imegide ndu-ya ka ọ bu.
Ma ub͕u a, umum, genum nti,Tọ-kwa-nu nti n'ala n'okwu nile nke ọnum.
Ekwela ka obi-gi wezuga onwe-ya ba n'uzọ nile nke nwanyi ahu,Akpafula n'okporo-uzọ-ya nile.
N'ihi na ọ di ọtutu ndi emeruru aru ka o meworo ka ha da:E, ndi nwere ume ka ndi-ya nile eb͕uru eb͕u bu.
Uzọ nile nke ala-mọ ka ulo-ya bu,Nāridaru ime-ulo nke ọnwu.
Amam-ihe, ọ̀ dighi-akpọ òkù?
Nghọta kwa, ọ̀ dighi-eme ka olu-ya da udà?
N'elu ebe nile di elu n'akuku uzọ,N'ab͕ata uzọ nile, ka O guzoworo onwe-ya; N'akuku ọnu-uzọ-ama nile, n'ọnu amá obodo,Na nbata ọnu-uzọ nile, ka ọ nētisi nkpu ike, si, Ọ bu unu, madu, ka m'nākpọku;Olum nādaku kwa umu madu.
Unu ndi nēnweghi uche, ghọtanu ezi uche;Unu ndi-nzuzu kwa, menu ka obi-unu ghọta ihe.
Nurunu, n'ihi na isi ihe di iche iche ka m'nēkwu;Nsaghe eb͕ub͕ere-ọnum gābu kwa ihe di iche iche ziri ezi.
N'ihi na ezi-okwu ka okpo-ọnum nēkwu dika onye nātughari uche;Ọzọ, ihe-árú nke eb͕ub͕ere-ọnum ka nmebi-iwu bu.
N'ezi omume ka okwu nile nke ọnum di;Ọ dighi ihe nēzighi ezi ma-ọbu ihe b͕agọrọ ab͕agọ di nime ha.
Ha nile putara ìhè n'ebe onye-nghọta nọ,Ha zi-kwa-ra ezi n'ebe ndi nāchọta ihe-ọmuma nọ.
Nara idọ-aka-na-ntim, anara-kwa-la ọla-ọcha;Nara kwa ihe-ọmuma kari ọla-edo ọma arọputara arọputa.
N'ihi na amam-ihe di nma kari ruby;Ihe nile kwa nke nātọ madu utọ, ha agaghi-ara ka ya.
Mu onwem, bú amam-ihe, emewo ezi uche ebe-obibim,Ọ bu kwa ọmuma ihe-ìzùzù di iche iche ka m'nāchọputa.
Egwu Jehova bu ikpọ ihe ọjọ asì:Npako, na nganga, na uzo ọjọ,Na ọnu nēkwu okwu ib͕akuta Chineke azu, ka m'kpọworo asì.
Mu nwe ndum-ọdu na nzube-ihe:Mu onwem bu nghọta; mu nwe idi-ike.
Mu ka ndi-eze ji abu eze,Ọ bu kwa mu ka ndi nāchi achi ji enye ukpuru, bú ezi omume.
Mu ka ndi-isi ji abu ndi-isi,Ha na ndi amara aha-ha, bú ndi-ikpe nile nke uwa.
Mu onwem nāhu ndi ahu n'anya, bú ndi nāhum n'anya;Ọ bu kwa ndi nāchọsim ike gāchọtam.
E, àkù nke nādigide na ezi omume.
Nkpurum di nma kari ọla-edo ọma, e, kari ọla-edo anuchara anucha;Ihe-omumem di kwa nma kari ọla-ọcha arọputara arọputa.
N'uzọ ezi omume ka m'nēje ije,N'etiti okporo-uzọ nile nke ikpé: Ime ka ndi nāhum n'anya keta ihe di adi,Ka m'we meju kwa ulo-àkù nile ha.
Jehova nwerem na nmalite uzọ-Ya,Tutu ọlu-Ya nile site na mb͕e ahu.
Site na mb͕e ebighi-ebi ka emerem ka m'guzosie ike, site n'isi-mbu,Tutu uwa adi.
Mb͕e ọ dighi ob͕u-miri ọ bula di, amuputaram;Mb͕e ọ dighi isi-iyi ọ bula di nke juputara na miri.
Tutu eme ka ntọ-ala ugwu nile bamie n'ala,Tutu ugwu ntà nile adi ka amuputaram: Mb͕e Ọ kēmeghi uwa, ma-ọbu azu obodo,Ma-ọbu nmalite ájá nke elu-uwa dum madu bi.
Mb͕e O doziri elu-igwe, n'ebe ahu ka m'nọ:Mb͕e O nyere ukpuru, si, Ka ihe b͕ara buruburu dikwasi n'iru ob͕u-miri: Mb͕e Ọ mere ka mbara-ígwé sie ike n'elu:Mb͕e emere ka isi-iyi nile nke ob͕u-miri di ike: Mb͕e O ji kpara oké osimiri ókè-ya,Ka miri we ghara igabiga okwu-ọnu-Ya:Mb͕e O ji turu ntọ-ala uwa ukpuru: Anọkwam n'akuku Ya, dika onye-ọ̀kà:M'we buru ihe nātọ Ya utọ kwa-ubọchi,Nēgwuri egwú n'iru Ya mb͕e nile; Nēgwuri egwú n'elu-uwa dum madu bi n'uwa-Ya;Ihe nātọm utọ di kwa n'ebe umu madu nọ.
Ma ub͕u a, umum, genum nti:N'ihi na ndi ihe nāgara nke-ọma ka ndi nēdebe uzọm nile bu.
Nurunu idọ-aka-na-nti, we mara ihe,Unu eze-kwa-la ya ndu.
Onye ihe nāgara nke-ọma ka madu nke nēgem nti bu,N'imu anya n'akuku ibo-ọnu-uzọm nile kwa-ubọchi,Niche nche n'akuku-ọnu-uzọ nke ọnu-uzọm nile.
N'ihi na onye nāchọtam achọtawo ndu,Ọ gēnweputa kwa n'aka Jehova na ihe-ya gātọ Ya utọ.
Ma onye nēmehie megidem nēme nkpuru-obi-ya ihe-ike:Ndi nile nke nākpọm asì nāhu ọnwu n'anya.
Amam-ihe ewuwo ulo-ya,Ọ waputawo ogidi asa ya: O b͕uwo anu-ob͕ub͕u-ya; ọ gwawo manya-vine-ya agwa;O dowo kwa table-ya n'usoro.
O zipuwo umu-ab͕ọghọ-ya, ọ nākpọ òkùN'elu ebe nile di elu nke obodo, si, Onye ọ bula nēnweghi uche, ya wezuga onwe-ya bata n'ebe a:Onye obi amam-ihe kọrọ, amam-ihe asiwo ya, Bianu, rienu nrim ufọdu,Ṅu-kwa-nu manya-vine ufọdu nke m'gwaworo agwa.
Rapunu amaghi-ihe, unu ndi nēnweghi uche, we di ndu;Ga-kwa-nu n'iru n'uzọ nghọta.
Onye nādọ onye nākwa emò aka na nti nēwetara onwe-ya nlelì:Ọzọ, onye nābara onye nēmebi iwu nba nēwetara onwe-ya ọlu-ya.
Abarala onye nākwa emò nba, ka o we ghara ikpọ gi asì:Bara onye mara ihe nba, ọ gāhu kwa gi n'anya.
Nye onye mara ihe nmuta, ọ gāmara kwa ihe kari:Me ka onye ezi omume mara ihe, ọ gātukwasi ihe-nmuta n'amam-ihe-ya.
Nmalite amam-ihe ka egwu Jehova bu:Ihe-ọmuma nke Onye Nsọ bu kwa nghọta.
N'ihi na site na mu ka ubọchi-gi gāba uba,Agātukwasi-kwa-ra gi arọ ndu.
Nwanyi nzuzu nēme nkpọtu;Onye nēnweghi uche ka ọ bu, ọ maghi kwa ihe ọ bula.
N'elu oche n'ebe nile di elu nke obodo, Ikpọ ndi nāgabiga n'uzọ òkù,Bú ndi nāgazi agazi n'okporo-uzọ-ha, Onye ọ bula nēnweghi uche, ya wezuga onwe-ya bata n'ebe a:Ọzọ, onye obi amam-ihe kọrọ, nwanyi ahu asiwo ya, Miri ezutara ezuta nātọ utọ,Nri eriri na nzuzo di utọ.
Ma nwoke ahu amaghi na ndi nādighi ndu nọ n'ebe ahu;Na ọ bu n'ebe nile miri emi nke ala-mọ ka ndi ọ kpọrọ nọ.
Ilu di iche iche nke Solomon.
Nwa nke mara ihe nēme ka nna-ya ṅuria:Ma nwa di nzuzu bu iru-újú nne-ya.
Ma ezi omume nānaputa n'ọnwu.
Jehova agaghi-ekwe ka agu gub͕ue nkpuru-obi onye ezi omume:Ma ọchichọ nke ndi nēmebi iwu nāchọsi ike ka Ọ nākwapu.
Ob͕eye ka onye ji ọbu-aka ume-ngwu alu ọlu gābu:Ma aka ndi di nkọ nēme ọgaranya.
Onye nēkpokọta na mb͕e okpom-ọku bu nwa nēnwe uche:Ma onye nāraru ura n'owuwe-ihe-ubi bu nwa nēweta ihere.
Ngọzi nile nādiri isi onye ezi omume:Ma ihe-ike nēkpuchi ọnu ndi nēmebi iwu.
Ncheta anēcheta onye ezi omume bu ihe-ngọzi:Ma aha ndi nēmebi iwu gēre ure.
Ndi obi-ha mara ihe gānata ihe enyere n'iwu:Ma onye b͕agọrọ ab͕agọ n'eb͕ub͕ere-ọnu-ya abua ka agākwatu.
Onye nēje ije n'izu-okè nēje na ntukwasi-obi:Ma onye nēme ka uzọ-ya nile b͕agọ ab͕agọ, agāmara ya.
Onye nēb͕u iku-anya nēnye ihe-nwuta:Ma onye b͕agọrọ ab͕agọ n'eb͕ub͕ere-ọnu-ya abua ka agākwatu.
Isi-iyi nke ndu ka ọnu onye ezi omume bu:Ma ime-ihe-ike nēkpuchi ọnu ndi nēmebi iwu.
Ikpọ-asì nākpọte ise-okwu di iche iche:Ma njehie nile ka ihu-n'anya nēkpuchi.
N'eb͕ub͕ere-ọnu nke onye nāghọta ihe ka anāchọta amam-ihe:Ma nkpa-n'aka diri azu onye obi amam-ihe kọrọ.
Ndi mara ihe nākpakọba ihe-ọmuma:Ma ọnu onye b͕agọrọ ab͕agọ n'uche-ya bu nbibi di nso.
Nbibi nke ndi nēnweghi ike bu ob͕eye ha bu.
Ihe-omume nke onye nēmebi iwu nēdubà na nmehie.
Uzọ iru na ndu ka onye nēdebe idọ-aka-na-nti bu:Ma onye nārapu iba-nba nēme ka madu kpafue.
Onye nēkpuchi ikpọ-asì nwere eb͕ub͕ere-ọnu okwu-ugha;Ọzọ, onye nēme ka akukọ ọjọ puta, onye ahu bu onye-nzuzu.
N'ọtutu okwu njehie adighi-akwusi:Ma onye nēb͕ochi eb͕ub͕ere-ọnu-ya abua bu onye nwere uche.
Obi ndi nēmebi iwu di ka ihe ntà.
Eb͕ub͕ere-ọnu abua nke onye ezi omume nāzù ọtutu madu:Ma ndi b͕agọrọ ab͕agọ n'uche-ha nānwu n'ihi na obi amam-ihe kọrọ ha.
Ngọzi Jehova, nke ahu nēme madu ọgaranya,Ọ dighi-atukwasi kwa ya ihe-nwuta.
Otú a ka amam-ihe di-kwa-ra onye-nghọta.
Ihe onye nēmebi iwu nātu ujọ ya, nke ahu gābiakute ya:Ma ihe ndi ezi omume nāchọsi ike ka agēnye ha.
Mb͕e oké ifufe nēfebiga, onye nēmebi iwu anọghi kwa:Ma onye ezi omume bu ntọ-ala ebighi-ebi.
Dika manya b͕ara uka si adi n'ebe ezé di, na dika anwuru-ọku si adi n'ebe anya di,Otú a ka onye-ume-ngwu nādi n'ebe ndi nēzì ya ozi nọ.
Egwu Jehova nātukwasi ubọchi na ndu madu:Ma arọ nile nke ndi nēmebi iwu gādi nkpunkpu.
Nchere ndi ezi omume gābu ọṅù:Ma olile-anya ndi nēmebi iwu gāla n'iyì.
Ebe siri ike n'ebe onye zuru okè nọ ka uzọ Jehova bu;Ma ọ bu nbibi n'ebe ndi nālu ajọ ihe nọ.
Agaghi-ewezuga onye ezi omume n'ọnọdu-ya rue mb͕e ebighi-ebi:Ma ndi nēmebi iwu agaghi-ebi n'uwa.
Ma ire nke nēkwu okwu ib͕akuta Chineke azu, agēbipu ya.
Eb͕ub͕ere-ọnu abua nke onye ezi omume mara ihe nātọ utọ:Ma ọnu ndi nēmebi iwu nēkwu okwu ib͕akuta Chineke azu.
Ihe-osìsì aghughọ bu ihe-árú n'anya Jehova:Ma nkume-isì-ihe zuru ezu bu ihe nātọ Ya utọ.
Nganga bia, nlelì abia kwa:Ma n'ebe ndi di ume-ala n'obi nọ ka amam-ihe di.
Izu-okè nke ndi ziri ezi nēdu ha:Ma omume b͕agọrọ nke ndi nāghọb͕u aghọb͕u gēmebi ha.
Ma ezi omume nānaputa n'ọnwu.
Ezi omume nke onye zuru okè gēme ka uzọ-ya zie ezi:Ma nmebi-iwu nke aka ya ka onye nēmebi iwu gēji da.
Ezi omume nke ndi ziri ezi gānaputa ha:Ma n'ọchichọ nke ha nāchọsi ike ka agānwude ndi nāghọb͕u aghọb͕u.
Mb͕e madu nke nēmebi iwu nwuru, olile-anya-ya gāla n'iyì:Ọzọ, nchere nke ajọ ihe nile alawo n'iyì.
Adọputawo onye ezi omume n'ahuhu,Onye nēmebi iwu ba n'ọnọdu ya.
Ma ihe-ọmuma ka agēji dọputa ndi ezi omume.
N'ọdi-nma nke ndi ezi omume obi ndi obodo-ha nātọ ha utọ:Ọzọ, mb͕e ndi nēmebi iwu nāla n'iyì, iti-nkpu-ọṅù di.
Eji ngọzi nke ndi ziri ezi bulie obodo:Ma eji ọnu ndi nēmebi iwu akwada ya.
Onye nēleda madu-ibe-ya anya, obi amam-ihe kọrọ ya:Ma onye-nghọta nāb͕a nkiti.
Onye nējeghari dika onye nāb͕a àmà ọjọ nēkpughe ìzù nzuzo:Ma onye mọ-ya kwesiri ntukwasi-obi nēkpuchi okwu.
Mb͕e ọ nādighi ezi ndum-ọdu ọ bula di, ndi ahu gāda:Ma nzọputa di n'ọtutu ndi nādu ọdu.
Aghaghi imejọ madu, mb͕e ọ nọworo onye ala ọzọ na mbe:Ma onye nākpọ ndi nānara madu n'aka ibu ndi-mbe asì, ọ nọ na ntukwasi-obi.
Nwayi amara nējidesi nsọpuru ike:Ndi nēme ka madu ma jijiji nējidesi kwa àkù ike.
Onye nēmeso nkpuru-obi-ya ezi ihe ka onye-ebere bu:Ma onye nēmekpa anu-aru nke aka ya aru ka onye nēnweghi obi-ebere bu.
Onye nēmebi iwu nāluta ego-ọlu okwu-ugha:Ma onye nāgha ezi omume dika nkpuru nāluta ugwọ-ọlu kwesiri ntukwasi-obi.
Onye nēguzosi ike n'ezi omume gēru na ndu:Ma onye nāb͕aso ihe ọjọ gēru n'ọnwu nke aka ya.
Ihe-árú n'anya Jehova ka ndi b͕agọrọ ab͕agọ n'obi bu:Ma ihe nātọ Ya utọ ka ndi zuru okè n'uzọ-ha bu.
Site n'aka rue aka, agaghi-agu onye ọjọ n'onye nēmeghi ihe ọjọ:Ma nkpuru ndi ezi omume gēwepuga onwe-ha.
Dika nb͕a-aka ọla-edo n'imi ezì,Otú a ka nwanyi mara nma nke nēsi n'ezi uche wezuga onwe-ya di.
Ihe ndi ezi omume nāchọsi ike bu nání ezi ihe:Ma olile-anya nke ndi nēmebi iwu bu nrubiga-ókè nke iwe.
O nwere onye nāghasa aghasa, ma anọ̀ nātukwasiri ya ihe kari;O nwe-kwa-ra onye nēb͕ochi eb͕ochi kari nke ziri ezi, ma ọ nēdubà nání n'ikọ-ukọ.
Nkpuru-obi nke nāgọzi agọzi ka agēme ka ọ ma abuba:Ọzọ, onye nēme ka ndi ọzọ ṅujue afọ, agēme kwa ka ya onwe-ya ṅujue afọ.
Onye nēb͕uchi ọka, ọra madu gākọcha ya:Ma ngọzi n'isi onye nēre ya.
Onye nāchọsi ezi ihe ike nāchọ ka ihe-ya nātọ Chineke utọ:Ma onye nāchọ ihe ọjọ, ihe ahu gābiakute ya.
Onye nātukwasi obi n'àkù-ya, onye ahu gāda:Ma dika akwukwọ ndu ka ndi ezi omume gēpú.
Onye nēmekpa èzí-na-ulo-ya aru gēketa ifufe:Orù ka onye b͕agọrọ ab͕agọ n'uche-ya gābu-kwa-ra onye obi-ya mara ihe.
Nkpuru onye ezi omume nāmi bu osisi nēnye ndu;Onye nēnwetara Chineke nkpuru-obi madu ka onye mara ihe bu.
Le, agākwughachi onye ezi omume ugwọ n'uwa:Àgēsi kwa aṅa ghara ikwughachi onye nēmebi iwu na onye-nmehie?
Onye nāhu idọ-aka-na-nti n'anya nāhu ihe-ọmuma n'anya:Ma onye nākpọ iba-nba asì bu anu-ọhia.
Ezi madu gēnweputa n'aka Jehova na ihe-ya gātọ Ya utọ:Ma onye nzube ọjọ ka Ọ gāma ikpe.
Madu agaghi-eguzosi ike site na nmebi-iwu:Ma nkpọrọgwu ndi ezi omume, agaghi-eropu ya.
Nwanyi nke nējide onwe-ya nke-ọma bu okpu-eze di-ya:Ma ọ di ka ire-ure n'ọkpukpu di-ya, bú nwayi nēweta ihere.
Ma ndum-ọdu nile nke ndi nēmebi iwu bu aghughọ.
Okwu nile nke ndi nēmebi iwu bu iche anwu ọbara:Ma ọnu ndi ziri ezi gānaputa ha.
Asi na ekpùe ndi nēmebi iwu iru, ha anọghi kwa:Ma ulo ndi ezi omume gēguzo.
Dika ezi uche-ya si di ka agēto onye ọ bula:Ma onye b͕agọrọ ab͕agọ n'obi gāghọ onye anēleda.
Kari onye nāsọpuru onwe-ya, ma nri kọrọ ya.
Onye ezi omume mara ndu anu-ulo-ya:Ma obi-ebere nile nke ndi nēmebi iwu bu enweghi-obi-ebere.
Onye nālu ala-ubi-ya, afọ gēju ya na nri:Ma onye nāb͕aso ihe-efu di iche iche, obi amam-ihe kọrọ ya.
Onye nēmebi iwu achọsiwo ọnyà ndi ọjọ ike:Ma nkpọrọgwu ndi ezi omume nāmi nkpuru.
Na njehie nke eb͕ub͕ere-ọnu ka ọnyà onye ọjọ di:Ma onye ezi omume gēsi n'ahuhu puta.
Site na nkpuru nke ọnu onwe-ya ka afọ gēju onye ọ bula n'ezi ihe:Ọzọ, nmeso aka madu nke ọ nēmeso madu-ibe-ya, nke ahu ka agēnyeghachi ya.
Uzọ nke onye b͕agọrọ ab͕agọ n'uche-ya ziri ezi n'anya ya onwe-ya:Ma onye nēge nti ndum-ọdu ka onye mara ihe bu.
Onye b͕agọrọ ab͕agọ n'uche-ya, n'otù ubọchi ahu ka anāmara iwe anākpasu ya:Ma onye nēkpuchi nlelì ka onye nwere ezi uche bu.
Onye nēkupu ikwesi-ntukwasi-obi dika ume nēgosi ezi omume,Ma onye-àmà okwu-ugha nēgosi aghughọ.
O nwere onye nēkwu okwu nēchèghi echè dika ndupú nke mma-agha:Ma ire ndi mara ihe bu ihe nāgwọ madu.
Eb͕ub͕ere-ọnu ezi-okwu gēguzosi ike rue mb͕e ebighi-ebi:Ma nání rue otù ntabi-anya ka ire okwu-ugha di.
Aghughọ di n'obi ndi nēchèputa ihe ọjọ:Ma ndi nādu ọdu udo nwere ọṅù.
Ma ndi nēmebi iwu ejuputawo n'ihe ọjọ.
Ihe-árú n'anya Jehova ka eb͕ub͕ere-ọnu okwu-ugha bu:Ma ndi ji ezi-okwu eme ihe bu ndi ihe-ha nātọ Ya utọ.
Madu nke nwere ezi uche nēkpuchi ihe-ọmuma:Ma obi ndi-nzuzu nākpọsa uche b͕agọrọ ab͕agọ.
Aka ndi di nkọ gāchi achi:Ma onye-ume-ngwu gādi n'usu ndi nēfè òfùfè.
Ncheb͕u n'obi madu nēme ka obi ruru ala;Ma okwu ọma nēme ka ọ ṅuria.
Onye ezi omume nēgosi madu-ibe-ya uzọ:Ma uzọ ndi nēmebi iwu nēme ka ha kpafue.
Onye-ume-ngwu adighi-aru anu ọ chutara na ntá:Ma àkù madu nke di oké ọnu-ahia diri onye di nkọ.
N'uzọ ezi omume ka ndu di;Ọzọ, n'uzọ nke okporo-uzọ-ya, ọ dighi ọnwu di ya.
Nwa nke mara ihe nānu idọ-aka-na-nti nna-ya:Ma onye nākwa emò anughi ibasi-nba-ike.
Site na nkpuru nke ọnu-ya ka onye ọ bula gēri ezi ihe:Ma nkpuru-obi ndi nāghọb͕u aghọb͕u gēri ime-ihe-ike.
Onye nēche ọnu-ya nche nēdebe ndu-ya:Ma onye nāsaghepu eb͕ub͕ere-ọnu-ya abua, nbibi gādiri ya.
Ma nkpuru-obi nke ndi di nkọ, agēme ya ka ọ ma abuba.
Okwu-ugha ka onye ezi omume nākpọ asì:Ma onye nēmebi iwu nēsì ísì, we nwe iru-ihere.
Ezi omume nēchebe onye zuru okè n'uzọ:Ma nmebi-iwu nēme ka onye-nmehie kpùe iru.
O nwere onye nēme onwe-ya ọgaranya, ma ọ dighi ihe ọ bula o nwere:O nwere onye nēme onwe-ya ob͕eye, ma àkù-ya bara uba.
Ihe-nb͕aputa nke ndu onye ọ bula bu àkù-ya:Ma ob͕eye anughi ibasi-nba-ike.
Ma oriọna ndi nēmebi iwu gānyu.
Nání na nganga ka ilu-ọ̀gù nāputa:Ma n'aka ndi aduworo ọdu ka amam-ihe di.
Ma onye ji aka-ya achikọta ihe gāba uba.
Nchere anēchere ogologo mb͕e di anya nēme ka obi nāria ọria:Ma osisi nke nēnye ndu ka ihe anāchọsi ike bu, mb͕e ọ biaruworo.
Onye nēleda okwu Chineke anya nēmebi onwe-ya:Ma onye nātu egwu ihe enyere n'iwu, onye ahu ka agākwughachi ugwọ.
Iwu onye mara ihe bu isi-iyi nke ndu,Isi n'ọnyà nile nke ọnwu wezuga onwe-gi.
Ezi uche nēnye amara:Ma uzọ ndi-nghọb͕u bu nání nkume.
Onye ọ bula nke nwere ezi uche ji ihe-ọmuma alu ọlu:Ma onye-nzuzu nāb͕asa uche b͕agọrọ ab͕agọ.
Onye-ozi nke nēmebi iwu nādabà n'ihe ọjọ:Ma ukọ̀ nke kwesiri ntukwasi-obi bu ihe nāgwọ madu.
Inọ-n'ob͕eye na nlelì gādiri onye nēzere idọ-aka-na-nti:Ma onye nāriba iba-nba ama ka agāsọpuru.
Mb͕e ihe anāchọsi ike mere ọ nātọ nkpuru-obi utọ:Ma ọ bu ihe-árú n'anya ndi-nzuzu isi n'ihe ọjọ wezuga onwe-ha.
Nējeso ndi mara ihe, i gāma kwa ihe:Ma eyì ndi-nzuzu ka agēmejọ.
Ndi-nmehie ka ihe ọjọ nāchu:Ma ndi ezi omume ka agākwughachi ezi ihe.
Ezi madu nēme ka umu umu-ya keta ihe-ya;Ma ihe anākpakọbara onye ezi omume ka àkù onye-nmehie bu.
Ma o nwere nke anēkpochapu site n'ikpe nābughi ikpe.
Onye nēb͕ochi nkpa-n'aka-ya nākpọ nwa-ya asì:Ma onye nāhu ya n'anya nādọsi ya aka na nti ike.
Onye ezi omume nēri ihe rue mb͕e afọ juru nkpuru-obi-ya:Ma afọ ndi nēmebi iwu, ihe nākọ ya.
Nwanyi ọ bula nke mara ihe ewuwo ulo-ya:Ma nwanyi nke b͕agọrọ ab͕agọ n'uche-ya ji aka-ya abua akwada ya.
Onye nēje ije n'izi-ezi-ya nātu egwu Jehova:Ma onye nēsihie n'uzọ-ya nile nēleda Ya anya.
N'ọnu onye b͕agọrọ ab͕agọ n'uche-ya ka ome npako di:Ma eb͕ub͕ere-ọnu nke ndi mara ihe gēdebe ha.
Mb͕e ehi nādighi, ulo anāzù ehi nādi ọcha:Ma ihe-omume riri nne nēsite n'ike ehi.
Onye-àmà nke kwesiri ntukwasi-obi adighi-ekwu okwu-ugha:Ma onye-àmà okwu-ugha nēkupu okwu-ugha dika ume.
Onye nākwa emò achọwo amam-ihe, ma ọ hughi ya:Ma ihe-ọmuma diri onye-nghọta nfe.
Je na ncherita-iru onye-nzuzu,I gaghi-amata kwa eb͕ub͕ere-ọnu ihe-ọmuma n'aru ya.
Amam-ihe onye nwere ezi uche bu ighọta uzọ-ya:Ma uche b͕agọrọ ab͕agọ nke ndi-nzuzu bu aghughọ.
Ndi b͕agọrọ ab͕agọ n'uche-ha, ikpe-ọmuma nākwa emò ha:Ma n'etiti ndi ziri ezi ka ihe nātọ Chineke utọ di.
Obi mara ilu nke aka ya;Ọ bu kwa n'ọṅù-ya ka onye nke nābughi nke ya nādighi-agwakọta onwe-ya.
Ulo nke ndi nēmebi iwu, agēme ka ọ tọb͕orọ n'efu:Ma ulo-ikwū nke ndi ziri ezi gāma akwukwọ dika ihe akuku aku.
Uzọ di nke ziri ezi n'iru madu,Ma nsọtu-ya bu uzọ nile nke ọnwu.
Site n'uzọ nile nke aka ya ka afọ gēju onye laghachiworo azu n'obi:Ma ọ bu site n'onwe-ya ka afọ gēju ezi madu.
Onye nēnweghi uche nēkwere okwu nile ọ bula:Ma onye nwere ezi uche nāghọta ije-ukwu-ya.
Onye mara ihe nātu egwu, we si n'ihe ọjọ wezuga onwe-ya:Ma onye-nzuzu nēwebiga iwe ókè, we nātukwasi obi.
Onye nēwe iwe ọsọsọ gēme ihe nke uche b͕agọrọ ab͕agọ:Ọzọ, onye ọbula nke nēzu nzube ọjọ di iche iche, anākpọ ya asì.
Ndi nēnweghi uche eketawo uche b͕agọrọ ab͕agọ:Ma ndi nwere ezi uche ka anēkpube ihe-ọmuma n'isi.
Ndi ọjọ erudawo ala n'iru ndi ezi madu;Ndi nēmebi iwu kwa n'ọnu-uzọ-ama nile nke onye ezi omume.
Ma ndi nāhu ọgaranya n'anya di ọtutu.
Onye nēleda madu-ibe-ya anya nēmehie:Ma onye nēmere ndi ewedara n'ala amara, onye ihe nāgara nke-ọma ka ọ bu.
Hà adighi-akpafu, bú ndi nēchèputa ihe ọjọ?
Ma ebere na ezi-okwu gādiri ndi nēchèputa ezi ihe.
Na ndọb͕u nile nke madu nādọb͕u onwe-ya n'ọlu urù di ya:Ma okwu eb͕ub͕ere-ọnu nēdubà nání n'ihe-ikọ-ukọ.
Okpu-eze nke ndi mara ihe bu àkù-ha:Ma uche b͕agọrọ ab͕agọ nke ndi-nzuzu bu nání uche b͕agọrọ ab͕agọ.
Onye nānaputa nkpuru-obi di iche iche ka onye-àmà nke nēkwu ezi-okwu bu:Ma onye nēkupu ọtutu okwu-ugha dika ume nāghọ aghughọ.
N'egwu Jehova ka ntukwasi-obi siri ike di:Umu-Ya gēnwe kwa ebe-nb͕abà.
Egwu Jehova bu isi-iyi nke ndu,Isi n'ọnyà nile nke ọnwu wezuga onwe-gi.
N'uba nke ndi ọ bula ka ima-nma eze di:Ma n'ukọ mba ọ bula ka nbibi onye-isi di.
Onye nādighi-ewe iwe ọsọsọ nwere ọtutu nghọta:Ma onye nwere obi ọku nēbuli uche b͕agọrọ ab͕agọ.
Ndu nke anu-aru ka obi agwọrọ ọria-ya bu:Ma ire-ure nke ọkpukpu nile ka ekworo bu.
Onye nēmeb͕u onye nēnweghi ike nāta Onye kèworo ya uta:Ma onye nāsọpuru Ya ka onye nēme ob͕eye amara bu.
Anenupu onye nēmebi iwu n'ihe ọjọ ya:Ma onye nwere ebe-nb͕abà n'ọnwu-ya ka onye ezi omume bu.
N'obi onye-nghọta ka amam-ihe nānọgide:Ma n'etiti ndi-nzuzu ka ọ nēme ka amara ya.
Ezi omume nēbuli mba:Ma ihe-ihere nke ndi nile di iche iche ka nmehie bu.
Ihe orù nwere uche nātọ eze utọ:Ma nrubiga-ókè nke iwe-Ya gādi n'aru onye nēweta ihere.
Ọziza-okwu di nrò nēme ka ọnuma laghachi azu:Ma okwu nwuta nākpali iwe.
Ire ndi mara ihe nēme ka ihe-ọmuma di nma:Ma ọnu ndi-nzuzu nēkwuwa okwu uche b͕agọrọ ab͕agọ.
N'ebe nile ọ bula ka anya abua nke Jehova di,Nēche ndi ọjọ na ndi bu ezi madu nche.
Ire nke nāgwọ madu bu osisi nēnye ndu:Ma omume b͕agọrọ ab͕agọ nime ya bu ntipia nime mọ madu.
Onye uche-ya b͕agọrọ ab͕agọ nēlelì idọ-aka-na-nti nna-ya:Ma onye nāriba iba-nba ama gaghọ onye nwere ezi uche.
N'ulo onye ezi omume ka ọtutu àkù di:Ma n'ihe-omume nke onye nēmebi iwu ka nmekpa-aru di.
Eb͕ub͕ere-ọnu nke ndi mara ihe nēfesa ihe-ọmuma:Ma obi ndi-nzuzu adighi-eme otú a.
Jehova:Ma ekpere ndi ziri ezi bu ihe nātọ Ya utọ.
Ihe-árú n'anya Jehova ka uzọ onye nēmebi iwu bu:Ma onye nāb͕aso ezi omume ka Ọ nāhu n'anya.
Idọ-aka-na-nti ọjọ diri onye nārapu uzọ:Onye nākpọ iba-nba asì gānwu.
Ala-mọ na ebe-ila-n'iyì di n'iru Jehova?
Ya?
Obi nke nāṅuri ọṅu nēme ka iru di nma:Ma eji ihe-nwuta nke obi tib͕ue mọ madu.
Obi onye-nghọta nāchọ ihe-ọmuma:Ma ọnu ndi-nzuzu nāzù onwe-ya n'uche b͕agọrọ ab͕agọ dika anu-ulo.
Ubọchi nile nke onye ewedara n'ala jọrọ njọ:Ma onye obi-ya di nma nēri oké oriri mb͕e nile.
Jehova,Kari inwe ọtutu àkù ma ọb͕ub͕a-aghara adi ya.
Kari ehi azùru azù ib͕u eb͕u, ma ikpọ-asì adi ya.
Onye-ọnuma nākpali ise-okwu:Ma onye nādighi-ewe iwe ọsọsọ nēme ka ilu-ọ̀gù di jū.
Uzọ onye-ume-ngwu di ka ogige ogwu:Ma okporo-uzo ndi ziri ezi bu uzọ atuliri atuli.
Nwa nke mara ihe nēme ka nna-ya ṅuria:Ma madu nzuzu nēleda nne-ya anya.
Uche b͕agọrọ ab͕agọ buru onye obi amam-ihe kọrọ ọṅù:Ma onye-nghọta nēme ka ije-ije-ya zie ezi.
Nmebi èchìchè nile di mb͕e ìzù nzuzo nādigh:Ma n'ọtutu ndi nādu ọdu ka ha nēguzosi ike.
Uzọ ndu nārigo elu n'ebe onye nwere uche nọ,Ka o we si n'ala-mọ di n'okpuru wezuga onwe-ya.
Ulo ndi-npako ka Jehova gēropu:Ma Ọ gēme ka ókè-ala nwanyi di-ya nwuru guzosie ike.
Ihe-árú n'anya Jehova ka èchìchè ọjọ nile bu:Ma okwu-ọnu utọ nile di ọcha.
Onye nēmekpa èzí-na-ulo nke aka ya aru ka onye akpiri urù nēzighi ezi nākpọ nku bu:Ma onye nākpọ onyinye iri-ngo asì gādi ndu.
Obi onye ezi omume nātughari uche n'iza okwu:Ma ọnu ndi nēmebi iwu nēkwuwa ihe ọjọ di iche iche.
Jehova di anya n'ebe ndi nēmebi iwu nọ:Ma ekpere ndi ezi omume ka Ọ nānu.
Ihe nke nēnye anya ìhè nēme ka obi ṅuria:Ezi ihe anuru anu nēme ka ọkpukpu nile ma abuba.
Nti nke nānu iba-nba nke ndu,N'etiti ndi mara ihe ka ọ gānọ ọnọdu-abali.
Onye nēzere idọ-aka-na-nti nāju nkpuru-obi nke aka ya:Ma onye nānu iba-nba nēnweta obi amam-ihe.
Egwù Jehova bu idọ-aka-na-nti nke amam-ihe;Ọ bu kwa n'iru nsọpuru ka obi ume-ala nāga.
Madu nwe ido obi n'usoro:Ma n'aka Jehova ka ọziza ire sitere.
Uzọ nile nke onye ọ bula di ọcha n'anya-ya:Ma Onye nātùzi mọ nile nke madu ka Jehova bu.
Turu ọlu-gi nile rue Jehova aru,Èchìchè-gi nile ewe guzosie ike.
Ihe nile ka Jehova kpuru n'ihi Onwe-ya:E, ọbuná onye nēmebi iwu nāluru ubọchi ihe ọjọ ọlu.
Ihe-árú n'anya Jehova ka onye ọ bula bu nke obi-ya di elu:Site n'aka rue aka, agaghi-agu ya n'onye nēmeghi ihe ọjọ.
Eji ebere na ezi-okwu ekpuchi ajọ omume:Ọ bu kwa egwu Jehova ka madu ji esi n'ihe ọjọ wezuga onwe-ya.
Mb͕e uzọ nile nke onye ọ bula nātọ Jehova utọ,Ọ nēme ọbuná ndi-iro-ya ka ha na ya di n'udo.
Kari inwe ọtutu ihe-omume ma ikpé ziri ezi adighi ya.
Obi madu nēchè uzọ-ya:Ma Jehova nēme ka nzọ-ukwu-ya guzosie ike.
Mb͕e ọ nēkpe ikpe ọnu-ya adighi-emekpu emekpu.
Ihe-ọtùtù na ihe-osìsì ziri ezi diri Jehova:Ọlu-Ya ka nkume-osìsì nile nke akpa bu.
N'ihi na ezi omume ka oche-eze ji eguzosi ike.
Ihe nātọ ndi-eze utọ ka eb͕ub͕ere-ọnu ezi omume bu;Ọ bu kwa onye nēkwu ihe ziri ezi ka ha nāhu n'anya.
Ma onye mara ihe gēkpuchi ya.
N'ìhè iru eze ka ndu di;Mb͕e ihe madu nātọ ya utọ, ọ di ka igwe-oji nke miri-ozuzo ikpe-azu.
Inweta amam-ihe, le ka o si di nma nke-uku kari ọla-edo ọma!
Inweta nghọta kwa, le ka o si buru ihe anārọputa nke-uku kari ọla-ọcha!
Uzọ atuliri atuli nke ndi ziri ezi bu isi n'ihe ọjọ wezuga onwe-ha:Onye nēdebe nkpuru-obi-ya nēche uzọ-ya.
N'iru ntipia ka npako nāga,Ọ bu kwa n'iru isu-ngọngọ ka idi-elu nke mọ madu nāga.
Kari isoro ndi-npako kesa ihe akwatara n'agha.
Onye nwere uche n'okwu Chineke gāchọta ezi ihe:Ọzọ, onye nātukwasi Jehova obi, onye ihe nāgara nke-ọma ka ọ bu.
Onye obi-ya mara ihe, agākpọ ya onye-nghọta:Ọzọ, utọ eb͕ub͕ere-ọnu nātukwasiri nmuta ihe.
Isi-iyi nke ndu ka ezi uche bu n'ebe ndi-nwe-ya nọ:Ma idọ-aka-na-nti nke ndi uche-ha b͕agọrọ ab͕agọ bu uche b͕agọrọ ab͕agọ.
Obi onye mara ihe nēme ka ọnu-ya nwe uche,Ọ nātukwasi-kwa-ra eb͕ub͕ere-ọnu-ya abua nmuta.
Ub͕ub͕ọ-manu-aṅu ka okwu-ọnu utọ nile bu,Nke nātọ nkpuru-obi utọ, buru kwa ihe nāgwọ ọkpukpu n'ọria.
Uzọ di nke ziri ezi n'iru madu,Ma nsọtu-ya bu uzọ nile nke ọnwu.
N'ihi na ọnu-ya erugidewo ya.
Onye jọb͕uru onwe-ya nēgwuputa ihe ọjọ:Ọ bu kwa n'eb͕ub͕ere-ọnu-ya abua ka ihe dika ọku nāru aru di.
Onye nāb͕akuta Chineke azu nēzisa ise-okwu:Ọzọ, onye nēkwu okwu-azu nēkewa ezi eyì.
Onye nēme ihe-ike nārà madu-ibe-ya urà,Nēme kwa ka o je ije n'uzọ nādighi nma.
Onye nātachi anya-ya abua ichè èchìchè ib͕akuta Chineke azu,Onye nātabi eb͕ub͕ere-ọnu-ya abua, o mezuwo ihe ọjọ.
Okpu-eze nke mara nma ka isi-awọ bu,N'uzọ ezi omume ka agāhu ya.
Anēfe nzà,Ma n'aka Jehova ka ikpé-ya nile sitere.
Ọ di nma iri iberibe achicha kpọrọ nku, ma inọ-n'udo adi ya,Kari ulo juputara n'àjà anēri nālu ọ̀gù.
Orù nke nwere uche gāchi nwa madu nēweta ihere,Ọ bu kwa n'etiti umu-nne nwa ahu ka ọ gēkere ihe-nketa.
Ite eji anucha ihe diri ọla-ọcha, oké ọku di-kwa-ra ọla-edo:Ma Onye nānwa obi bu Jehova.
Onye nēme ihe ọjọ nātọ nti n'ala n'eb͕ub͕ere-ọnu nēkwu ajọ ihe;Onye-okwu-ugha nāṅa nti ire nēkwu ihe-ila-n'iyì.
Onye nākwa ob͕eye emò atawo Onye meworo ya uta:Onye nāṅuri ọṅu bayere nhuju-anya ndi ọzọ, agaghi-agu ya n'onye nēmeghi ihe ọjọ.
Okpu-eze ndi-okenye ka umu umu bu;Ọzọ, ima-nma nke umu bu nna-ha.
Nkume amara ka iri-ngo bu n'anya ndi-nwe-ya:Ebe ọ bula ọ nēche iru ọ nāgara ya.
Onye nēkpuchi njehie nāchọ ihu-n'anya:Ma onye nēkwu okwu mb͕e na mb͕e nēkewa ezi eyì.
Ibasi-nba-ike nābàmi nime onye-nghọtaKari ka ọgu otiti ise gābà nime onye-nzuzu.
Nání nnupu-isi ka onye ọjọ nāchọ;Ọ bu kwa onye-ozi nēnweghi obi-ebere ka agēziga megide ya.
Ka nne-bear nke b͕ara aka umu-ya zute madu,Kari onye-nzuzu n'uche-ya b͕agọrọ ab͕agọ.
Onye nēnyeghachi ihe ọjọ n'ọnọdu ezi ihe,Ihe ọjọ agaghi-apu n'ulo-ya.
Dika mb͕e madu nērùpu miri, otú a ka isi-nmalite ise-okwu di:N'ihi ya tutu ilu-ọ̀gù esie ike rapu ya.
Onye nāgu onye nēmebi iwu n'onye ezi omume, na onye nāma onye ezi omume ikpe,Ihe-árú n'anya Jehova ka ha abua bu n'otù.
N'ìhi gini kwa ka ego-ọzùzù-ahia di n'aka onye-nzuzu izuta amam-ihe,Mb͕e obi amam-ihe nādighi?
Na mb͕e nile ka eyì nāhu n'anya,Anāmu kwa-nwa-nne bayere ahuhu.
Madu nke obi amam-ihe kọrọ nānara madu n'aka ibu onye-mbe,Ọ nāghọ onye nọ na mbe n'iru madu-ibe-ya.
Onye nāhu njehie n'anya nāhu ilu-ọ̀gù n'anya:Onye nēme ka ọnu-uzọ-ya di elu nāchọ ntipia.
Onye obi-ya b͕agọrọ ab͕agọ adighi-achọta ezi ihe:Ọzọ, onye nāb͕anwe onwe-ya n'ire-ya gādabà n'ihe ọjọ.
Onye nāmu onye-nzuzu ọ gāburu ya iru-újú:Nna onye-nzuzu adighi-aṅuri kwa ọṅu.
Obi nke nāṅuri ọṅu nēme ka aru di nma:Ma mọ madu nke etib͕uru etib͕u nāmikọ ọkpukpu.
Ihe-iri-ngo ka onye nēmebi iwu nēweputa n'uwe-obi-ya,Iwezuga uzọ nile nke ikpé.
N'iru onye-nghọta ka amam-ihe di:Ma anya abua nke onye-nzuzu di na nsọtu uwa.
Ihe nākpasu nna-ya iwe ka nwa nzuzu bu,Ọ bu-kwa-ra nwanyi muru ya ihe-ilu.
Onye nēb͕ochi okwu-ọnu-ya mara ihe-ọmuma:Ọzọ, onye mọ-ya juru ajuru bu onye-nghọta.
Onye nēkpuchi eb͕ub͕ere-ọnu-ya abua bu onye-nghọta.
Ọchichọ nke ya onwe-ya nāchọsi ike ka onye nēkewapu onwe-ya nāchọ,Ọ bu ezi nzube-ihe nile ka ọ nālusosi ọ̀gù ike.
Nghọta adighi-atọ onye-nzuzu utọ,Kama ọ bu nání ka obi-ya we kpughe onwe-ya.
Mb͕e onye nēmebi iwu nābata, nleda-anya abatawo kwa,Ọ bu kwa nlelì ka ita-uta soro.
Miri nke miri emi ka okwu nile nke ọnu madu bu;Iyi nērù erù ka isi-iyi amam-ihe bu.
Ihu onye nēmebi iwu iru-ọma adighi nma,Iwezuga onye ezi omume n'ikpé.
Eb͕ub͕ere-ọnu abua nke onye-nzuzu nābà n'ilu-ọ̀gù, Ọnu-ya nākpọ kwa iti-ihe òkù.
Eb͕ub͕ere-ọnu-ya abua bu kwa ọnyà nkpuru-obi-ya.
Okwu nile nke onye nēkwu okwu-azu di ka iberibe-nri nātọ utọ nke-uku,Okwu ahu aridawo kwa n'ime-ime-ala afọ.
Onye ahu bu nwa-nne nke onye-nwe nbibi.
Ulo-elu di ike ka aha Jehova bu:Nime ya ka onye ezi omume nāb͕abà, o we nọ n'elu.
N'iru ntipia ka obi madu di elu,Ọ bu kwa n'iru nsọpuru ka obi ume-ala nāga.
Onye nāzaghachi okwu tutu ọ nu,Uche b͕agaọrọ ab͕agọ na ọnọdu-ihere ka ọ buru ya.
Mọ madu gānagide ọria-ya;Ma mọ madu nke etib͕uru etib͕u, ònye gēburu ya?
Obi onye-nghọta nēnweta ihe-ọmuma;Ọzọ, nti ndi mara ihe nāchọ ihe-ọmuma.
Onyinye madu nākwara ya uzọ sara mbara,Ọ bu kwa n'iru ndi uku ka o nēdu ya je.
Onye ezi omume n'anya ndi-ikpe ka onye ahu bu nke buru uzọ kpe ọnu-ya;Ma madu-ibe-ya abia gwuputa ala okwu-ya.
Ife-nzà nēme ka ise-okwu kwusi,Ọ bu kwa ndi nwere ume ka ọ nēkewa.
Nwa-nne ejehieworo megide di ike iwere kari obodo siri ike:Ise-okwu di kwa ka ihe-ntuchi nile nke-elu.
Site na nkpuru nke ọnu onwe-ya ka afọ gēju afọ onye ọ bula;N'ihe-omume nke eb͕ub͕ere-ọnu-ya ka afọ gēju ya.
Onye chọtaworo nwunye achọtawo ezi ihe,Ọ gēnweputa kwa n'aka Jehova na ihe-ya gātọ Ya utọ.
Okwu aririọ-amara di iche iche ka ob͕eye nēkwu:Ma ọgaranya nāza ike ike.
Onye nēnwe ọtutu eyì nēnwe ha ibibi onwe-ya:Ma onye nāhu n'anya di nārapara n'aru kari nwa-nne.
Ọ di nma, bú ob͕eye nke nēje ije n'izu-okè-ya,Kari onye eb͕ub͕ere-ọnu-ya b͕agọrọ ab͕agọ n'okwu, onye bu kwa onye-nzuzu.
Onye ukwu-ya nēme ngwa nēhie uzọ.
Uche b͕agọrọ ab͕agọ nke madu nēkpù uzọ-ya iru;Ọ bu kwa imegide Jehova ka obi-ya di ọku.
Ma onye nēnweghi ihe, anēkewapu ya n'ebe eyì-ya nọ.
Agaghi-agu onye-àmà okwu-ugha n'onye nēmeghi ihe ọjọ;Ọzọ, onye nēkupu okwu-ugha dika ume agaghi-ewepuga onwe-ya.
Onye ọ bula bu-kwa-ra onye nēnye onyinye eyì.
Umu-nne nile nke ob͕eye nākpọ ya asì:Ǹdi-eyì-ya gēsi aṅa ghara inọ ya n'ebe di anya kari!
Onye nēnweta obi amam-ihe nāhu nkpuru-obi-ya n'anya:Onye nēdebe nghọta gāchọta ezi ihe.
Agaghi-agu onye-àmà okwu-ugha n'onye nēmeghi ihe ọjọ;Ọzọ, onye nēkupu okwu-ugha dika ume gāla n'iyì.
Idi-pekepeke amaghi onye-nzuzu nma;Ò gēsi kwa aṅa ma orù nma ichi ndi-isi?
Ezi uche madu nēme ka ọ ghara iwe iwe ọsọsọ;Ọ bu kwa ima-nma-ya igabiga njehie.
Ma dika igirigi n'elu ihe-ọkukú ka utọ ihe madu nātọ ya di.
Ila-n'iyi nile n'ebe nna-ya nọ ka nwa nzuzu bu:Ọzọ, miri-ọtutu nātu mb͕e nile ka ise-okwu nwunye bu.
Ulo na àkù bu ihe-nketa ndi bu nna nārapu:Ma Jehova ka nwunye nke nwere uche sitere n'aka.
Ume-ngwu nēme ka oké ura dakwasi madu;Ọ bu kwa nkpuru-obi nke di ume-ngwu ka agu nāgu.
Onye nēdebe ihe enyere n'iwu nēdebe nkpuru-obi-ya:Onye nēleda uzọ-ya nile anya gānwu.
Onye nēbinye Jehova ihe ka onye nēmere onye nēnweghi ike amara bu,Ọ bu kwa nmeso ọma ya ka Ọ gākwughachi ya.
Dọ nwa-gi aka na nti, n'ihi na olile-anya di;Atukwasi-kwa-la obi-gi n'ime ka ọ nwua.
Onye oké ọnuma ganāra nra:N'ihi na ọ buru na i naputa ya, i gēme kwa ya ọzọ.
Nuru ndum-ọdu, nara kwa idọ-aka-na-nti,Ka i we mara ihe n'ikpe-azu-gi.
Ma ndum-ọdu Jehova, nke ahu gēguzosi ike.
Ihe nēme ka anāchọsi madu ike bu ebere-ya:Ọzọ, ob͕eye di nma kari onye-okwu-ugha.
Egwu Jehova nēdubà na ndu:Onye nwe-kwa-ra ya, ọ gānọ n'afọ-ojuju;Ihe ọjọ agaghi-eleta ya.
Onye-ume-ngwu esumiwo aka-ya n'ọkwa,Ọ gaghi-eweghachi ya ọbuná n'ọnu-ya.
Tie onye nākwa emò ihe, onye nēnweghi uche gāghọ onye nwere ezi uche:Ọzọ, bara onye-nghọta nba, ọ gāghọta ihe-ọmuma.
Onye nāpunara nna-ya ihe, nke nēme kwa ka nne-ya b͕alaga,Bu nwa nēweta ihere nēme kwa ka enwe iru-ihere.
Nwam, rapu inu idọ-aka-na-ntiNke nēme ka i si n'okwu-ọnu nile nke ihe-ọmuma waghari.
Onye-àmà nke jọb͕uru onwe-ya nākwa ikpé emò:Ọzọ, ọnu ndi nēmebi iwu nēloda ajọ ihe.
Edoziworo ndi nākwa emò ikpé di iche iche,Ọ bu kwa iti-ihe di iche iche ka edoziworo nye azu ndi-nzuzu.
Onye nākwa emò ka manya-vine bu, onye-nkpọtu ka ihe-ọṅuṅu nke nābà n'anya bu;Onye ọ bula nke nāwaghari site na ya amaghi ihe.
Onye nākpasu Ya iwe nke nērubiga ókè nēmehie megide ndu nke aka ya.
Ma onye ọ bula nke uche-ya b͕agọrọ ab͕agọ ganālusi ọ̀gù ike.
N'ihi na ọ bu mb͕e oyi nātu, onye-ume-ngwu agaghi-alu ọlu ubi;Ọ gāriọ aririọ na mb͕e owuwe-ihe-ubi, ọ dighi kwa ihe ọ gēnwe.
Miri nke miri emi ka ndum-ọdu n'obi madu bu;Ma onye-nghọta gādọputa ya.
Ma onye kwesiri ntukwasi-obi, ònye gāchọputa ya?
Onye ezi omume nke nējeghari n'izu-okè-ya,Ndi ihe nāgara nke-ọma ka umu-ya nke gānọchi ya gābu.
Eze nke nānọkwasi n'oche ikpéJi anya-ya abua afuchapu ihe ọjọ nile.
Emewom ka obim di ọcha,Aghọwom onye di ọcha pua na nmehiem?
Uzọ nkume-isì-ihe abua, na uzọ ephah abua,Ihe-árú n'anya Jehova ka ha abua bu n'otù.
Ma ọlu-ya di ọcha, ma o zi-kwa-ra ezi.
Nti nke nānu ihe, na anya nke nāhu uzọ,Jehova emewo ọbuná ha abua.
Ahula urá n'anya, ka ewe ghara inapu gi ihe nile;Meghe anya-gi abua, rijue nri afọ.
Ma mb͕e ọ laworo n'ulo-ya, mb͕e ahu ka ọ nānya isi.
Ma ihe di oké ọnu-ahia ka eb͕ub͕ere-ọnu nke nēkwu ihe-ọmuma bu.
Chiri uwe-ya, bú onye nọworo onye ala ọzọ na mbe;N'ọnọdu ndi mba ọzọ nara ya onwe-ya n'ihe-ibe.
Ma emesia nkpuru-ájá gēju ya ọnu.
Gi were kwa ezi ndum-ọdu bue agha.
O nēkpughe ìzù nzuzo, bú onye nējeghari dika onye nāb͕a àmà ọjọ.
Agwakọta-kwa-la onwe-gi n'onye ji eb͕ub͕ere-ọnu-ya abua arafu madu.
Onye nākọcha nna-ya ma-ọbu nne-ya,Oriọna-ya gānyu na nb͕achi nke ọchichiri.
Ihe-nketa nke anānara ọsọsọ na mbu;Agaghi-agọzi kwa ikpe-azu-ya.
Asila, M'gākwughachi ugwọ ihe ọjọ:Le anya Jehova, Ọ gāzọputa kwa gi.
Ihe-árú n'anya Jehova ka uzọ nkume-isì-ihe abua bu;Ihe-osìsì aghughọ adighi kwa nma.
N'aka Jehova ka nzọ-ukwu nile nke madu nēsite;Màdu gēsi kwa aṅa ghọta uzọ-ya?
Ma mb͕e ọ kwesiri nkwa o we ju ajuju.
Oriọna Jehova ka ume ndu madu bu,Nēgwuputa ime-ime-ala afọ nile.
Ebere na ezi-okwu nēchebe eze:O ji kwa ebere akwagide oche-eze-ya.
Ima-nma umu-okorọbia ka ike-ha bu:Ihe-nsọpuru ndi-okenye ka isi-awọ bu kwa.
Ufiri-utali nke nēmeru aru nēchichapu ihe ọjọ:Iti-ihe nēru kwa ime-ime-ala afọ.
Iyi di iche iche nke juputara na miri ka obi eze bu n'aka Jehova:N'ebe ọ bula nke nātọ Ya utọ ka Ọ nēwezuga ya.
Uzọ ọ bula nke onye ọ bula ziri ezi n'anya-ya abua:Ma onye nātùzi obi nile ka Jehova bu.
Ime ezi omume na ihe ekpere n'ikpeBu ihe Jehova nārọputa kari àjà.
Anya npako na obi di nganga,Ọbuná oriọna nke ndi nēmebi iwu, bu nmehie.
Ma èchìchè nile nke onye ọ bula nke nēme ngwa nēdubà nání n'ikọ-ukọ.
Ikpa àkù site n'ire okwu-ughaBu otù nku-ume anēfesa n'ifufe; ndi nāchọ àkù ahu nāchọ ọnwu.
Ipunara-madu-ihe nke ndi nēmebi iwu gēkpochapu ha;N'ihi na ha juru ime ihe ekpere n'ikpe.
Ihe b͕agọrọ ab͕agọ nke-uku ka uzọ onye ikpe mab͕uru ya bu:Ma onye di ọcha n'obi, ọlu-ya ziri ezi.
Kari inọyere nwayi nēse okwu n'ulo bùru ibù.
Nkpuru-obi nke onye nēmebi iwu nāchọsi ihe ọjọ ike:Madu-ibe-ya abughi onye imere amara n'anya-ya.
Mb͕e anēri onye nākwa emò nra, anēme ka onye nēnweghi uche mara ihe:Ọzọ, mb͕e anēme ka onye nke mara ihe nwe uche, ọ nānara ihe-ọmuma.
Onye ezi omume nēnwe uche n'imeso ulo nke onye nēmebi iwu;Ọ nēkpù ndi nēmebi iwu iru n'ihi ihe ọjọ ha.
Onye nēkwuchipu nti-ya n'iti-nkpu nke onye nēnweghi ike,Ya onwe-ya gākpọ kwa nkpu, ma agaghi-aza ya.
Onyinye enyere na nzuzo nādaju iwe,Iri-ngo ezobere n'uwe-obi nādaju kwa ọnuma siri ike.
Ma nbibi diri ndi nālu ajọ ihe.
Madu nke nēsi n'uzọ ezi uche akpafu,Nime nkpọkọta nke ndi nādighi ndu ka o gēzu ike.
Onye ihe kọrọ ka onye nāhu ọṅù n'anya gābu:Onye nāhu manya-vine na manu n'anya agaghi-abu ọgaranya.
Ihe-nb͕aputa ib͕aputa onye ezì omume ka onye nēmebi iwu bu;Ọzọ, n'ọnọdu ndi ziri ezi ka onye nāghọb͕u aghọb͕u nọ.
Kari inọyere nwayi nēse okwu nākpasu kwa iwe.
Ma madu nzuzu nēloda ya.
Onye nāb͕aso ezi omume na ebereNāchọta ndu, na ezi omume, na nsọpuru.
Obodo ndi-dike ka onye nke mara ihe rigobàworo,O we me ka ike nke ikwesi-ntukwasi-obi-ya rida.
Onye nēdebe ọnu-ya na ire-yaNēdebe nkpuru-obi-ya ka ọ pua n'ahuhu nile.
Onye-nganga na onye-npako, onye nākwa emò bu aha-ya,Ọ nālu ọlu n'iwe nērubiga ókè nke nganga.
N'ihi na aka-ya abua juru ilu ọlu.
Ogologo ubọchi nile ka ọ chọsiworo ihe ike nke-uku:Ma onye ezi omume nēnye, ọ dighi-eb͕ochi kwa aka-ya inye ihe.
O gēsi kwa aṅa ghara ibu ihe-árú kari, mb͕e o ji nzube ọjọ weta ya?
Onye-àmà okwu-ugha gāla n'iyì:Ma onye nānu, rue mb͕e ebighi-ebì ka o gēkwu.
Onye nēmebi iwu emewo ka iru-ya sie ike:Ma onye ziri ezi, onye ahu nēdozi uzọ-ya nile.
Jehova.
Inyinya bu ihe anēdoziri ubọchi agha:Ma Jehova nwe nzọputa.
Ihe anārọputa ka ezi aha bu kari ọtutu àkù,Amara di kwa nma kari ọla-ọcha na ọla-edo.
Onye meworo ha nile bu Jehova.
Onye nwere ezi uche ahuwo ihe ọjọ, we zobe onwe-ya:Ma ndi nēnweghi uche agabigawo, ewe rie ha nra.
JehovaBu àkù, na nsọpuru, na ndu.
Ogwu na ib͕udu di n'uzọ onye b͕agọrọ ab͕agọ n'obi:Onye nēdebe nkpuru-obi-ya gānọ ha n'ebe di anya.
Zulite nwata dika uzọ-ya si di,Ọbuná mb͕e o mere okenye ọ gaghi-esi nime ya wezuga onwe-ya.
Onye nāgha ajọ omume dika nkpuru gēwe ajọ ihe dika ihe-ubi:Nkpa-n'aka nke nrubiga ókè nke iwe-ya gāgwusi kwa.
Onye nwere anya ọma, onye ahu ka agāgọzi;N'ihi na o werewo nri-ya ufọdu nye onye nēnweghi ike.
Chupu onye nākwa emò, ise-okwu gāpu kwa;E, iru-uka na nlelì gākwusi.
Onye nāhu idi-ọcha nke obi n'anya,Eyì-ya ka eze gābu n'ihi amara nke eb͕ub͕ere-ọnu-ya abua.
Anya abua nke Jehova echebewo onye-ihe-ọmuma,Ma Ọ nēkpù okwu nile nke onye-nghọb͕u iru.
Onye-ume-ngwu asiwo, Ọdum di n'èzí:N'etiti amá ka agēb͕um.
Onye Jehova nēwesa oké iwe gādabà nime ya.
Uche b͕agọrọ ab͕agọ bu ihe ekekọtaworo n'obi nwata;Ma nkpa-n'aka nke idọ-aka-na-nti gēme ka ọ di anya n'ebe ọ nọ.
Onye nēmeb͕u onye nēnweghi ike ime ka àkù nke aka ya ba uba,Ya na onye nēnye ọgaranya ihe gābiaru nání ihe-ukọ.
Tọ nti-gi n'ala, nu okwu nile nke ndi mara ihe,Tukwasi kwa obi-gi n'ihe-ọmumam.
N'ihi na ọ di utọ mb͕e i debe ha n'afọ-gi,Mb͕e ha gēguzosi ike n'otù n'elu eb͕ub͕ere-ọnu-gi abua.
JehovaKa m'meworo ka i mara ha ta, ọbuná gi onwe-gi.
Nime ndum-ọdu di iche iche na ihe-ọmuma; Ime ka i mara ikwesi-ntukwasi-obi nke okwu-ọnu nile nke ezi-okwu,Ka i we weghachiri ndi nēzite gi okwu-ọnu nile nke bu ezi-okwu?
Anapula onye nēnweghi ike ihe n'ike, n'ihi na onye nēnweghi ike ka ọ bu,Azọpia-kwa-la onye ewedara n'ala n'ọnu-uzọ-ama: N'ihi na Jehova gēkpe ọnu-ha,We punara ndi ahu ndu, bú ndi nāpunara ha ihe.
Gi na onye-iwe abula eyì;I gaghi-eso kwa onye-ọnuma ba n'ulo: Ka i we ghara imuta uzọ-ya nile,We wetara nkpuru-obi-gi ọnyà.
Abula otù nime ndi gānara madu n'aka,Abu-kwa-la otù nime ndi nọ na mbe bayere ugwọ di iche iche.
N'ìhi gini ka ọ gānapu ihe-ndina-gi n'okpuru gi?
Ewezugala ókè-ala nke diworo mb͕e ebighi-ebi,Nke nna-gi-hà kpaworo.
Mb͕e i soro onye nāchi achi iri nri,Ghọta nke-ọma onye ahu nke nọ n'iru gi; Tukwasi kwa mma n'akpiri-gi,Ma ọ buru na onye nri-ya nātọ ya utọ ka i bu.
Achọsila nri utọ ya ike;Ebe nri ahu bu nri okwu-ugha.
Adọb͕ula onwe-gi n'ọlu ibu ọgaranya;Site na nghọta-gi ra ya aka.
N'ihi na àkù nēmere onwe-ya nkù n'ezie, Dika ugo ka ọ nēfesi n'elu-igwe.
Erila nri nke onye nwere anya ọjọ,Achọsi-kwa-la nri utọ ya ike: N'ihi na dika o si echè èchìchè na nkpuru-obi-ya, otú a ka ọ di:Rie ihe, ṅu kwa ihe-ọṅuṅu, ka ọ nāsi gi; Ma obi-ya adighi n'ebe i nọ.
Iberibe-nri-gi nke i riworo ka i gāb͕ọputa,Okwu-gi nile nke di utọ ewe funari gi.
Ekwula okwu na nti onye-nzuzu;N'ihi na ọ gēleda ezi uche nke okwu-gi nile anya.
Ewezugala ókè-ala nke diworo mb͕e ebighi-ebi;Abà-kwa-la n'ọhia ọ bula nke umu-nb͕ei: N'ihi na Onye-nb͕aputa-ha di ike;Ya onwe-ya gēkpe ọnu-ha megide gi.
Me ka obi-gi ba n'idọ-aka-na-nti,Me kwa ka nti-gi abua ba n'okwu-ọnu nile nke ihe-ọmuma.
Eb͕ochila idọ-aka-na-nti n'aru nwata:Mb͕e i gēji nkpa-n'aka tie ya, ọ gaghi-anwu.
Gi onwe-gi gēji nkpa-n'aka tie ya,We naputa nkpuru-obi-ya n'ala-mọ.
Nwam, ọ buru na obi-gi mara ihe,Obim gāṅuri, ọbuná nkem: Akurum abua gāwuli kwa n'ọṅù,Mb͕e eb͕ub͕ere-ọnu-gi abua nēkwu ihe ziri ezi.
Ekwela ka obi-gi kwoso ndi-nmehie ekworo:Kama n'egwu Jehova ka i gānọ ogologo ubọchi nile.
N'ihi na ọdi-n'iru aghaghi idi;Agaghi-ebipu kwa olile-anya-gi.
Nuru, gi onwe-gi, nwam, we mara ihe,Me kwa ka obi-gi gazi agazi n'uzọ.
Anọla n'etiti ndi nāṅubiga manya-vine ókè;N'etiti ndi nēribiga anu ókè: N'ihi na onye nāṅubiga manya ókè na onye nēribiga ihe ókè ka agānapu ihe nile:Ọ bu kwa nkirika ákwà ka òrù-ura gēyikwasi madu.
Ge nna-gi, bú onye muru gi, nti,Eleda-kwa-la nne-gi anya mb͕e o mere agadi.
Zuta ezi-okwu, ere-kwa-la ya;E, amam-ihe, na idọ-aka-na-nti, na nghọta.
Nna nke onye ezi omume gēteghari egwú ọṅù nke-uku:Onye nāmu kwa onye mara ihe gāṅuri ọṅu na ya.
Ka nna-gi na nne-gi ṅuria,Ka nwanyi muworo gi teghari kwa egwú ọṅù.
Nwam, nyem obi-gi,Ka uzọm nile tọ kwa anya-gi abua utọ.
N'ihi na ọbù nke miri emi ka nwanyi nke nākwa iko bu;Olùlù nke di nkpà ka nwanyi nābughi nwunye-gi bu.
E, nwanyi ahu nēche anwu dika onye nāpunara madu ihe,Ọzọ, ndi-nghọb͕u n'etiti madu ka ọ nēme ka ha ba uba kari.
Ndi nābà n'ulo ichọputa manya agwara agwa.
Elekwasila manya-vine anya mb͕e ọ nācha ọbara-ọbara,Mb͕e ọ nēnye udi-ya n'iko,Mb͕e ọ nāsughari n'iko nke-ọma: N'ikpe-azu-ya ọ bu dika agwọ ka ọ nāta,Ọ bu kwa dika aju-ala ka ọ nātu.
Anya-gi abua gāhu ndinyom nābughi nwunye-gi,Obi-gi gēkwu kwa okwu ib͕akuta Chineke azu.
I gādi kwa ka onye nēdina n'etiti oké osimiri,Ma-ọbu dika onye nēdina n'elu akpu-ub͕ọ.
Ha etib͕uwom, ka i gāsi, ariaghm ọria;Ha apiawom ihe, amaghm:Òle mb͕e m'gēteta?
Ekwosola ndi ọjọ ekworo,Achọsi-kwa-la ike inọ n'etiti ha: N'ihi na ipunara-madu-ihe ka obi-ha nātughari,Okwu nmeb͕u ka eb͕ub͕ere-ọnu-ha nēkwu.
Amam-ihe ka eji ewu ulo;Ọ bu kwa nghọta ka eji eme ka o guzosie ike: Site kwa n'ihe-ọmuma ka ime-ulo-ya nile nējuputaN'àkù nile di oké ọnu-ahia di kwa utọ.
Onye mara ihe di ike;E, onye nwere ihe-ọmuma nēme ka ike nwe ume.
N'ihi na ezi ndum-ọdu ka i gēji eburu onwe-gi agha:Ọzọ, nzọputa di n'ọtutu ndi nādu ọdu.
Amam-ihe adikara onye uche-ya b͕agọrọ ab͕agọ elu:Ọ dighi-asaghe ọnu-ya n'ọnu-uzọ-ama.
Onye nēchè ime ihe ọjọ,Ya ka agākpọ onye-nwe nzube ọjọ nile.
Nzube nke onye uche-ya b͕agọrọ ab͕agọ bu nmehie:Ọzọ, ihe-árú n'anya madu ka onye nke nākwa emò bu.
Ike-gi pere npe.
Naputa ndi anāchigara ọnwu,Ndi ahu kwa anēwezuga n'ọnọdu-ha nye n'ob͕ub͕u, gi lezie anya ka i b͕ochie ha.
Mb͕e i si, Le, ayi amaghi ihe a:Onye nātùzi obi nile, Ònye ahu adighi-aghọta?
Onye nēche kwa nkpuru-obi-gi nche, Ònye ahu adighi-ama?
Nwam, racha manu-aṅu, n'ihi na ọ di nma;Ya na manu-aṅu nke si n'ub͕ub͕ọ-manu-aṅu nābusi, nke nātọ okpo-ọnu-gi utọ: Mara na otù a ka amam-ihe diri nkpuru-obi-gi:Ọ buru na i chọtawo ya, ọdi-n'iru gādi kwa, Agaghi-ebipu kwa olile-anya-gi.
Gi onye nēmebi iwu, echela anwu imegide ebe-obibi onye ezi omume;Apunarala ya ebe-izu-ike-ya: N'ihi na ub͕ò asa ka onye ezi omume nāda, bili kwa ọzọ:Ma ndi nēmebi iwu nāsu ngọngọ n'ihe ọjọ.
Aṅurila mb͕e onye-iro-gi nāda,Ka obi-gi ghara kwa iteghari egwú ọṅù mb͕e ọ nāsu ngọngọ: Ka Jehova we ghara ihu ya, o we jọ njọ n'anya-Ya,O we me ka iwe-Ya si n'aru ya laghachi.
Emela ka iwe-gi di ọku n'ihi ndi nēme ihe ọjọ;Ekwosola ndi nēmebi iwu ekworo.
N'ihi na ọdi-n'iru agaghi-adiri onye ọjọ;Oriọna ndi nēmebi iwu gānyu.
Nwam, tua egwu Jehova na eze:Agwakọtala onwe-gi na ndi nēnwo enwo: N'ihi na ọ bu na mberede ka nhuju-anya-ha gēbili;Ọdida nke ha abua kwa, ònye mara ya?
Ndia bu kwa okwu nke ndi mara ihe.
Imata iru madu n'ikpé adighi nma.
Onye nāsi onye nēmebi iwu, Onye ezi omume ka i bu;Ndi nile di iche iche gākpọlu ya, mba nile gēwesa ya iwe: Ma ndi nābara ya nba ka ọ gādi utọ,Ọ bu kwa ndi ahu ka ezi ngọzi gābiakwasi.
O ji eb͕ub͕ere-ọnu-ya abua esutu ọnu,Bú onye nāza okwu ziri ezi.
Dozie ije-ozi-gi n'èzí,Jikere-kwa-ra ya onwe-gi n'ọhia;Emesia wu kwa ulo-gi.
Abula onye-àmà megide madu-ibe-gi n'efu;Ì gēji kwa eb͕ub͕ere-ọnu-gi abua rafu?
Asila, Dika o siri mem, otú a ka m'gēme ya;M'gēnyeghachi onye ahu dika ọlu-ya si di.
N'akuku ubi onye-ume-ngwu ka m'gabigara,Na n'akuku ubi-vine nke madu obi amam-ihe kọrọ; Ma, le, o púchiri n'ogwu,Akuba kpuchiri iru-ya,Akwada-kwa-ra mb͕idi nkume ya.
Mu onwem we hu, m'we tukwasi obim na ya:Ahurum ya, we nata idọ-aka-na-nti.
Nwa ura ntà, nwa irù-ura ntà,Nwa ikpakọba-aka ntà idina ala: Ob͕eye-gi ewe bia dika onye nējeghari ipunara madu ihe;Ihe-ukọ-gi kwa, dika nwoke ji ọta.
Ndia bu kwa ilu Solomon turu, nke ndi Hezekaia, bú eze Juda, deputara n'akwukwọ.
Chineke izobe okwu:Ma nsọpuru ndi-eze bu igwuputa ala okwu.
Elu-igwe n'idi-elu-ya, na ala n'omimi-ya,Na obi ndi-eze, ọ dighi ngwuputa di ha.
Wepu afuru-uzu n'ọla-ọcha,Ihe ewe putara onye nānucha ọla: Wepu onye nēmebi iwu n'iru eze,Oche-eze-ya ewe guzosie ike n'ezi omume.
Asọpurula onwe-gi n'iru eze,Eguzo-kwa-la n'ọnọdu ndi uku: N'ihi na ọ di nma ka asi gi, Rigota ebe a;Kari ka eme ka i di ala n'iru onye amara aha-ya,Onye anya-gi abua huworo.
Apula ngwa ngwa ise okwu,Ka o we ghara ibu na i maghi ihe i gēme n'ikpe-azu-ya,Mb͕e madu-ibe-gi etiyewo gi n'ọnọdu-ihere.
Gi na madu-ibe-gi kwurita okwu-ikpe-gi,Ekpughe-kwa-la izù nzuzo nke onye ọzọ: Ka onye nke nānu ya we ghara ikwulu gi,Akukọ ihe ọjọ gi ewe ghara isi n'ebe i nọ laghachi.
Nkpuru-osisi apple ọla-edo nime nkata ọla-ọchaKa okwu ekwuru na mb͕e kwesiri ya bu.
Nb͕a-aka ọla-edo na ihe-ichọ-nma nke ọla-edo ọmaKa onye nāba nba nke mara ihe bu na nti nke nānu ihe.
Dika oyi snow n'ubọchi owuwe-ihe-ubi,Otú a ka ukọ̀ nke kwesiri ntukwasi-obi diri ndi nēziga ya;Ọ bu kwa nkpuru-obi ndi-nwe-ya ka ọ nēwelata.
Igwe-oji na ifufe nke miri-ozuzo nādighiKa onye nke nānya isi n'onyinye okwu-ugha bu.
Site n'eweghi iwe ọsọsọ ka anāràye onye-isi,Ire nrò nānyaji kwa ọkpukpu.
Ka i we ghara iriju ya afọ, we b͕ọ ya.
Me ka ukwu-gi kọ ukọ n'ulo madu-ibe-gi;Ka ihe-gi we ghara iju ya afọ, o we kpọ gi asì.
Otùtù-agha na mma-agha na àkú di nkọKa onye nke nāb͕a àmà okwu-ugha megide madu-ibe-ya bu.
Ezé nyajiri anyaji na ukwu chikwa-puru echikwapuKa itukwasi onye-nghọb͕u obi n'ubọchi ahuhu bu.
Dika onye nēyipu uwe n'ubọchi oyi, dika manya b͕ara uka n'elu akanwu,Otú a ka onye nābùru obi jọrọ njọ abù di.
N'ihi na icheku nēre ọku ka i nāgukwasi n'isi-ya,Jehova gākwughachi kwa gi.
Ifufe Ugwu nāmuputa oké miri-ozuzo:Ọ bu kwa iru oké iwe ka iré nēkwu okwu-azu nāmuputa.
Kari inọyere nwayi nēse okwu n'ulo bùru ibù.
Dika miri oyi si adiri nkpuru-obi nāda #mbà,Otú a ka okwu ọma anuru site n'ala di anya di.
Isi-iyi azọtọrọ azọtọ na ebe-nsuputa-miri bibiri ebibiKa onye ezi omume nke anēwezuga n'ọnọdu-ya n'iru onye nēmebi iwu bu.
Iracha manu-aṅu ri nne adighi nma:Otú a ọ buru na madu egwuputa ala nsọpuru-ha ọ bughi nsọpuru.
Obodo etikpọrọ etikpọ nke mb͕idi nādighiKa onye ọ bula nke nādighi-ebọchi mọ-ya bu.
Dika snow na mb͕e okpom-ọku, na dika miri-ozuzo na mb͕e owuwe-ihe-ubi,Otú a nsọpuru amaghi nma nye onye-nzuzu.
Dika nnunu na nfeghari-ya, dika eleke n'ofufe-ya,Otú a nkọcha adighi-abia n'efu.
Utari diri inyinya, bridle diri inyinya-ibu,Nkpa-n'aka di-kwa-ra azu ndi-nzuzu.
Azala onye-nzuzu dika uche-ya b͕agọrọ ab͕agọ si di,Ka i we ghara idi ka ya, ọbuná gi onwe-gi.
Za onye-nzuzu dika uche-ya b͕agọrọ ab͕agọ si di,Ka o we ghara ibu onye mara ihe n'anya-ya.
Onye nēbipu ukwu onwe-ya na onye nāṅu ime-ihe-ike dika miriKa onye ahu bu nēzi ozi site n'aka onye-nzuzu.
Ogwe-ukwu abua nke onye-ngwurọ nākwu efe:Otú a ka ilu di n'ọnu ndi-nzuzu.
Dika akpa nkume di iche iche nke di oké ọnu-ahia n'obo nkume,Otú a ka onye nēnye onye-nzuzu nsọpuru di.
Dika ogwu nke dumiworo n'aka onye nāṅubiga manya ókè,Otú a ka ilu n'ọnu ndi-nzuzu di.
Onye-ọ̀kà nākpu ihe nile,Ma onye nēgo onye-nzuzu ilu ọlu di ka onye nēgo ndi nāgabiga agabiga.
Dika nkita nke chighariworo ọzọ n'ihe ọ b͕ọrọ,Otú a ka onye-nzuzu di nke nēme kwa ihe uche-ya b͕agọrọ ab͕agọ ọzọ.
Olile-anya diri onye-nzuzu kari onye ahu.
Onye-ume-ngwu asiwo, Ọdum di n'uzọ;Ọdum di n'amá.
Dika ibo-ọnu-uzọ si emeghari n'ihe-nkoye-ya,Otú a ka onye-ume-ngwu nēmeghari n'ihe-ndina-ya.
Onye-ume-ngwu esumiwo aka-ya n'ọkwa;Ọ nāgwu ya ike iweghachi ya n'ọnu-ya.
Onye-ume-ngwu bu onye mara ihe n'anya-yaKari madu asa ndi nāzaghachi okwu n'ezi uche.
Onye nējide nkita na nti ka ọ bu,Bú onye nāgabiga, nēwebiga iwe ókè n'ihi ise-okwu nābughi nke ya.
Dika onye-ará nke nātu àkú nēre ọku,Na àkú, na ọnwu; Otú a ka onye ahu di nke ghọb͕uworo madu-ibe-ya,We si, Ọ̀ bughi egwú ka m'nēgwu?
Mb͕e nkú nādighi ọku gānyu:Otú a mb͕e ọ dighi onye nēkwu okwu-azu, ise-okwu gādaju.
Dika icheku si di n'ebe icheku nēre ọku di, na dika nkú si di n'ebe ọku di;Otú a ka onye nēse okwu di ime ka ilu-ọ̀gù nwuru ọku.
Okwu nile nke onye nēkwu okwu-azu di ka iberibe-nri di iche iche nātọ utọ nke-uku,Okwu ahu aridawo kwa n'ime-ime-ala afọ.
Ejùjù nke amachitaworo n'afuru-uzu ọla-ọchaKa eb͕ub͕ere-ọnu nke nēre ọku na obi ọjọ bu.
Eb͕ub͕ere-ọnu-ya abua ka onye nke nākpọ asì nēji buru onye-iru-abua,Ma nime onwe-ya ka ọ nētiye aghughọ: Mb͕e olu-ya nēkwu amara, ekwela ya;N'ihi na ihe-árú asa di n'obi-ya.
Ma agēkpughe ihe ọjọ ya nime nkpọkọta ndi-ya.
Onye nēgwu olùlù, nime ya ka ọ gādabà:Ọzọ, onye nākpọre nkume, ya ka ọ gālaghachikuru.
Ire okwu-ugha nākpọ ndi o gwepiaworo asì;Ọzọ, ọnu nke nēkwu ire-utọ nākpata nnuda.
Anyala isi bayere echi;N'ihi na i maghi ihe chi gābọ.
Ka onye ala ọzọ to gi, ma ọ bughi ọnu-gi;Ka onye mba ọzọ to gi, ma ekwela ka eb͕ub͕ere-ọnu-gi abua to gi.
Nkume di arọ́, ájá bu kwa ibú;Ma nkpasu-iwe nke onye uche-ya b͕agọrọ ab͕agọ di arọ́ kari ha abua.
Ihe nēnweghi obi-ebere ka ọnuma bu, iju-miri ka iwe bu kwa;Ma ònye gēguzo n'iru ekworo?
Kari ihu-n'anya nke ezobeworo ezobe.
Ihe kwesiri ntukwasi-obi ka ob͕ub͕u-mma nile nke onye nāhu gi n'anya bu:Ma ihe riri nne ka nsutu-ọnu nke onye nākpọ gi asì bu.
Nkupuru-obi nke rijuworo afọ nāzọda manu-aṅu nke si n'ub͕ub͕ọ-manu-aṅu nābusi:Ma ihe nile ọ bula nke nēlu ilu nātọ nkpuru-obi agu nāgu utọ.
Dika nnunu nke nēsi n'akwu-ya efefu,Otú a ka madu di nke nēsi n'ọnọdu-ya akpafu.
Manu na ihe-nsure-ọku nke nēsi ísì utọ nēme ka obi ṅuria:Otú a ka utọ eyì madu di nke sitere na ndum-ọdu nke nkpuru-obi.
Arapula eyì-gi na eyì nna-gi;Abà-kwa-la n'ulo nwa-nne-gi n'ubọchi nhuju-anya-gi:Ọ di nma, bú ab͕ata-obi nke nọ nso, Kari nwa-nne nke nọ n'ebe di anya.
Mara ihe, nwam, we me ka obim ṅuria,Ka m'we zaghachi onye nātam uta okwu.
Onye nwere ezi uche ahuwo ihe ọjọ, we zobe onwe-ya:Ma ndi nēnweghi uche agabigawo, ewe rie ha nra.
Chiri uwe-ya, bú onye nọworo onye ala ọzọ na mbe;N'ọnọdu nwanyi nābughi nwunye-ya nara ya onwe-ya n'ihe-ibe.
Onye ji oké olu agọzi madu-ibe-ya, nke nēbili n'isi-ututu ime ya,Nkọcha ka agāgu ngọzi ahu nye ya.
Miri-ọtutu nke nātu mb͕e nile n'ubọchi oké miri-ozuzo,Ya na nwanyi nke nēse okwu yiri: Onye nēzobe ya ezobewo ifufe,Ọ bu kwa manu ka aka-nri-ya nēzute.
Otú a ka madu nāmucha iru eyì-ya.
Onye nēche osisi fig gēri nkpuru-ya;Ọ bu kwa onye nāriba onye-nwe-ya ama ka agāsọpuru.
Dika miri si eme ka iru hu iru,Otú a ka obi nēme ka madu hu madu.
Afọ adighi-eju ala-mọ na ebe-ila-n'iyì;Otú a afọ adighi-eju anya abua nke madu.
Ite eji anucha ihe diri ọla-ọcha, oké ọku di-kwa-ra ọla-edo,Anānwa kwa onye ọ bula site n'otuto-ya.
Uche-ya b͕agọrọ ab͕agọ agaghi-esi n'aru ya wezuga onwe-ya.
Mara iru igwè ewu na aturu-gi nke-ọma,Tukwasi obi-gi n'igwè anu-ulo-gi nile: N'ihi na ọ bughi rue mb͕e ebighi-ebi ka àkù di;Okpu-eze kwa, ọ̀ nādiru ọb͕ọ nile?
Ekpopuwo ahihia, ewe hu ahihia ndu,Chikọta kwa ihe-ọkukú nile nke ugwu nile.
Umu-aturu diri uwe-oyiyi-gi,Ọnu-ahia nke ọhia-gi ka ewu bu kwa: Ara ewu gēzu-kwa-ra nri-gi, zu-kwa-ra nri ulo-gi;Buru kwa ihe gēdebe umu-ab͕ọghọ-gi ndu.
Ndi nēmebi iwu ab͕alagawo mb͕e ọ dighi onye nāchu ha:Ma ndi ezi omume nwere ntukwasi-obi dika ọdum.
N'ihi njehie nke ala ha di ọtutu, bú ndi-isi-ya:Ma site na madu nwere nghọta na ihe-ọmuma ka ọnọdu-ya gādigide ogologo mb͕e.
Nwoke bu ob͕eye nke nēmeb͕u ndi nēnweghi ike,Ọ di ka miri-ozuzo nke nāzachapu ihe, nri we ghara idi.
Ndi nārapu iwu nēto onye nēmebi iwu,Ma ndi nēdebe iwu nāluso ha ọ̀gù.
Ndi ọjọ adighi-aghọta ikpé:Ma ndi nāchọ Jehova nāghọta ihe nile.
Kari onye b͕agọrọ ab͕agọ n'uzọ-ya abua, ọ bu ezie na onye ahu bu ọgaranya.
Onye nēdebe iwu bu nwa nāghọta ihe:Ma onye bu eyì ndi nēribiga ihe ókè nētiye nna-ya n'onọdu-ihere.
Onye nēme ka àkù-ya ba uba site n'inara uma na ọmuru-nwa,Ọ nēkpokọta ya nye onye nēmere ndi nēnweghi ike amara.
Onye nēwezuga nti-ya n'inu iwu,Ọbuná ekpere-ya bu ihe-árú.
Onye nēme ka ndi ziri ezi waghari n'uzọ ọjọ,N'olùlù nke aka ya ka ya onwe-ya gādabà:Ma ndi zuru okè gēketa ezi ihe.
Onye mara ihe n'anya-ya ka ọgaranya bu;Ma onye nēnweghi ike nke nāghọta ihe nēgwuputa ala-ya.
Mb͕e obi ndi ezi omume nātọ ha utọ, ọtutu ima-nma di:Ma mb͕e ndi nēmebi iwu nēbili, agāchọ madu achọ.
Onye nēkpuchi njehie-ya nile, ọ gaghi-agara ya:Ma onye nēkwuputa ha, nke nārapu kwa ha, agēnwe obi-ebere n'aru ya.
Onye ihe nāgara nke-ọma ka madu ahu bu nke nātu oké egwu mb͕e nile:Ma onye nēme ka obi-ya sie ike gādabà n'ihe ọjọ.
Ka onye nēmebi iwu nke nāchi ndi nēnweghi ike bu.
Gi onye-ndú nke nghọta kọrọ, nke bu kwa onye-nmeb͕u uku,Onye nākpọ urù nēzighi ezi asì gēme ka ubọchi-ya nile di ogologo.
Madu nke ọbara madu nānyib͕u,Rue olùlù ka ọ gāb͕alaga; ka onye ọ bula ghara ijide ya.
Onye nēje ije n'izu-okè ka agāzọputa:Ma onye b͕agọrọ ab͕agọ n'uzọ abua gāda ngwa ngwa.
Onye nālu ala-ubi-ya, afọ gēju ya na nri:Ma onye nāb͕aso ihe-efu di iche iche, afọ gēju ya n'ibu-ob͕eye.
Onye ọ bula nke kwesiri ntukwasi-obi gēnwe ọtutu ngọzi:Ma onye nānukpọ onwe-ya ibu ọgaranya, agaghi-agu ya n'onye nēmeghi ihe ọjọ.
Imata iru madu n'ikpé adighi nma:Ọ dighi kwa nma ka madu ji n'ihi iberibe nri nējehie.
Onye nāb͕aso àkù ka onye nwere anya ọjọ bu,Ma ọ maghi na ihe-ukọ gābiakute ya.
Onye nābara madu nba gēmesia huta amaraKari onye nēkwu ire-utọ.
Onye nānapu nna-ya ma-ọbu nne-ya ihe n'ike, si, Ọ dighi njehie ọ bu;Onye ejikọtaworo ya na onye-nbibi ka ọ bu.
Onye nkpuru-obi-ya di nganga nākpali ise-okwu:Ma onye nātukwasi Jehova obi, agēme, ya ka ọ ma abuba.
Onye nātukwasi obi n'obi nke aka ya, onye ahu bu onye-nzuzu:Ma onye nēje ije n'amam-ihe, onye ahu ka agēme ka o wepuga onwe-ya.
Onye nēnye ob͕eye ihe, ihe adighi-akọ ya:Ma onye nēzobe anya-ya abua, agābu ya ọtutu ọnu.
Mb͕e ndi nēmebi iwu nēbili, madu ezobe onwe-ya:Ma mb͕e ha nāla n'iyì, ndi ezi omume aba uba.
Onye anābara nba ọtutu mb͕e ma ọ nēkwesi olu-ya ike,N'otù ntabi-anya ka agētipia ya, ọ dighi kwa ngwọta di.
Mb͕e ndi ezi omume nāba uba kari, ndi ala-ha nāṅuri:Ma mb͕e onye nēmebi iwu nāchi achi, ndi ala-ya nēze ume.
Onye ọ bula nke nāhu amam-ihe n'anya nēme ka nna-ya ṅuria:Ma onye bu eyì nke ndinyom nākwa iko nāla àkù-ya n'iyì.
Eze nēji ikpé ziri ezi eme ka ala-ya guzo:Ma onye nānara onyinye nākwada ya.
Nwoke nke nāgwa madu-ibe-ya okwu ire-utọNāb͕asara nzọ-ukwu-ya nile ub͕u.
Na njehie onye ọjọ ka ọnyà di:Ma onye ezi omume nēti nkpu ọṅù nāṅuri kwa.
Onye ezi omume nāmata okwu-ikpe nke ndi nēnweghi ike:Onye nēmebi iwu adighi-aghọta ihe-ọmuma.
Ndi nākwa emò nāfuye ọku n'obodo:Ma ndi mara ihe nēme ka iwe laghachi azu.
Ma o nwere ọnuma ma ọ chìri ọchì, izu-ike adighi kwa.
Ndi-ọbara nākpọ onye zuru okè asì:Ma ndi ziri ezi nāchọ ọdi-nma nkpuru-obi-ya.
Mọ nile nke onwe-ya ka onye-nzuzu nēme ka ọ puta ìhè:Ma onye mara ihe nēb͕ochi mọ-ya, nēme kwa ka ọ dajua.
Ndi nile nējere ya ozi bu ndi nēmebi iwu.
Ob͕eye na onye-nmeb͕u ezutewo:Onye nēnye anya ha abua ìhè bu Jehova.
Eze nke nēkpe ndi nēnweghi ike ikpe n'ikwesi-ntukwasi-obi,Oche-eze-ya gēguzosi ike rue mb͕e ebighi-ebi.
Nkpa-n'aka na iba-nba nēnye amam-ihe:Ma nwata nke anārapu n'onwe-ya nēme ka ihere me nne-ya.
Mb͕e ndi nēmebi iwu nāba uba kari, njehie nāba kwa uba kari:Ma ndi ezi omume gēlekwasi ọdida-ha.
Dọ nwa-gi aka na nti, ọ gēme kwa ka i zu ike;E, ọ gēnye nkpuru-obi-gi ihe-utọ.
Mb͕e ọhù nādighi, ndi ala ahu adighi nchikọta:Ma onye nēdebe iwu, ihe nāgara onye ahu nke-ọma.
N'ihi na ọ bu ezie na ọ nāghọta, ma ọ̀ dighi ihe ọ nāza.
Olile-anya diri onye-nzuzu kari onye ahu.
Onye zutọworo orù-ya site na nwata,N'ikpe-azu-ya orù ahu gāghọ kwa nwa.
Onye-iwe nākpali ise-okwu,Ọzọ, onye nēnwe ọnuma ri nne nējehie ri nne.
Npako madu gēme ka ọ di ala:Ma onye mọ-ya di ala nējidesi nsọpuru ike.
Onye ya na onye-ori nēkekọ ihe nākpọ nkpuru-obi ya onwe-ya asì:Ọb͕ub͕a-iyi ka ọ nānu, ma ọ dighi-egosi ihe ọ bula.
Egwu madu nēweta ọnyà:Ma onye nātukwasi Jehova obi, agēme ka ọ nọ n'elu.
Ma n'aka Jehova ka ikpé onye ọ bula nēsi bia.
Ihe-árú n'anya ndi ezi omume ka onye ajọ omume bu:Ọzọ, ihe-árú n'anya onye nēmebi iwu ka onye ziri ezi n'uzọ-ya bu.
Okwu Agua nwa Jake; ibu eboro ya.
Ihe nke si n'ọnu nwoke ahu putara Itiel, ọbuná Itiel na Ukal.
N'ezie anu-ọhia ka m'bu kari onye ọ bula,Ọ dighi kwa nghọta madu m'nwere Amutaghkwam amam-ihe,Ọ dighi kwa ihe-ọmuma Onye Nsọ m'mara.
Ya abua?
Ya?
Gini bu aha-Ya, gini bu kwa aha nwa-Ya, ma asi na i mara?
Okwu-ọnu ọ bula nke Chineke bu ihe anuchaworo:Ọta ka Ọ buru ndi nāb͕abà nime Ya.
Atukwasila ihe n'okwu-Ya nile,Ka O we ghara ibara gi nba, i we ghọ onye-okwu-ugha.
Ihe abua ka m'riọworo Gi;Ajulam ha tutu mu anwua: Me ka ihe-efu na okwu-ugha di anya n'ebe m'nọ:Enyelam ọnọdu-ob͕eye ma-ọbu àkù;Me ka m'rie nri rurum: Ka afọ we ghara ijum, m'we gọ agọ, si, Ònye bu Jehova?
Ma-ọbu ka ewe ghara inapum ihe nile, m'we zu ori,We were aha Chinekem me ihe ọjọ.
Ekpèla orù ikpè n'iru onye-nwe-ya,Ka o we ghara ikọcha gi, ikpé ewe ma gi.
Ha adighi-agọzi kwa nne-ha.
Ma orurú-inyi-ha nke nēsì ísì ka anāsachapughi.
Anēbuli kwa mbubere-anya-ha.
Irichapu ndi ewedara n'ala n'uwa, na irichapu ndi-ob͕eye n'etiti madu.
Etu nwere umu abua, nāsi, Nye, nye.
Ihe atọ di nke afọ nādighi-eju,E, anọ di nke nāsighi, O b͕owo: Ala-mọ; na afọ nwayi-àgà;Na ala afọ miri nējughi;Na ọku nke nāsighi, O b͕owo.
Anya nke nākwa nna-ya emò,Nke nēleda kwa iṅa nne-ya nti,Ugolo-ọma nke ndagwurugwu gāghuputa ya,Umu-ugo gēri kwa ya.
Ihe atọ di nke karirim ighọta,E, anọ nke m'nāmagh: Uzọ ugo n'elu-igwe;Uzọ agwọ n'elu oké nkume;Uzọ ub͕ọ n'etiti oké osimiri;Na uzọ nwoke n'ebe nwa-ab͕ọghọ nọ.
Otú a ka uzọ nwayi nākwa iko di;O riwo ihe, hicha kwa ọnu-ya,Si, Emeghm ajọ ihe ọ bula.
N'okpuru ihe atọ ka uwa maworo jijiji,N'okpuru ihe anọ kwa, nke ọ nāpughi iburu: N'okpuru orù mb͕e ọ nāghọ eze;Na onye-nzuzu mb͕e nri nēju ya afọ; N'okpuru nwayi anākpọ asì mb͕e ọ nwere di;Na nwanyi nēje ozi mb͕e ọ nēketa ihe nwanyi-nwe-ya.
Ihe anọ di nke di ntà n'elu-uwa,Ma ihe ahu mara ihe nke-uku: Danda bu ndi nādighi ike,Ma ha nēdozi nri-ha na mb͕e okpom-ọku; Coney bu ndi nēnweghi ume,Ma ha nēdo ulo-ha na nkume di elu; Ọ dighi eze igurube nwere,Ma mb͕e ha nāpu ha nēkè onwe-ha n'usu, ha nile; Nche-ulo nēji aka-ya nile agigado,Ma ihe ahu di n'ulo uku eze.
Ihe atọ di nke nāzọ ukwu nke-ọma,E, anọ di nke nēje ije nke-ọma: Ọdum, nke bu dike n'etiti anu nile,Ọ dighi-esi kwa n'iru ihe ọ bula laghachi azu; Inyinya-agha; na nkpi;Na eze, nke nbili megide ya nādighi.
Ma-ọbu ọ buru na i zubewo nzube ọjọ,Tukwasi aka-gi n'ọnu-gi.
N'ihi na opìpì miri-ara-ehi nēweputa miri-ara raru araru,Ọzọ, opìpì imi nēweputa ọbara:Otú a ọpìpì iwe nēweputa ise-okwu.
Okwu Lemuel, bú eze; ibu eboro ya nke nne-ya ji dọ ya aka na nti.
Gini, nwam?
Gini kwa, nwa nke nkwa nile m'kwere?
Enyela ndinyom ike-gi,Enye-kwa-la ihe nēbibi ndi-eze uzọ-gi nile.
Ka ndi-eze ghara iṅu manya-vine, Lemuel, ka ndi-eze ghara iṅu manya-vine;Ka ndi-isi ghara kwa isi, Òle ebe ka ihe-ọṅuṅu nke nābà n'anya di?
Ka ha we ghara iṅu, we chezọ ukpuru atọrọ,We b͕anwe ikpé nke ndi nile ewedara n'ala.
Nyenu onye nāla n'iyì ihe-ọṅuṅu nābà n'anya,Nye-kwa-nu ndi nkpuru-obi-ha di ilu manya-vine: Ya ṅua, we chezọ ob͕eye ọ bu,Ghara kwa icheta ọnọdu ọjọ ya ọzọ.
Saghere onye-ob͕i ọnu-gi,N'okwu-ikpe nke ndi nile nāla n'iyì.
Saghe ọnu-gi, kpe ikpe n'ezi omume,Kpeputa kwa onye ewedara n'ala na ob͕eye.
Nwayi nke nējide onwe-ya nke-ọma, ònye gāchọputa ya?
N'ihi na ọnu-ahia-ya kariri ruby nke-uku.
Obi di-ya atukwasiwo ya obi,Ọ dighi kwa ihe-nkwata nākọ nwoke ahu.
Nwayi ahu emesowo ya ezi ihe, ọ bughi kwa ihe ọjọ,Ubọchi nile nke ndu-ya.
We nālu ọlu nātọ aka-ya abua utọ.
Site n'ebe di anya ka ọ nēweta nri-ya.
O nēbili kwa mb͕e abali nādi kwa,We nye ulo-ya nri,Nye kwa umu-ab͕ọghọ-ya òkè-ha.
O zuwo izùzù ọhia, we nweta ya:Site n'ihe aka-ya abua lutara ka ọ kuworo ubi-vine.
O kewo ike n'úkwù-ya dika ihe-ọkiké,Me kwa ka ogwe-aka-ya abua nwe ume.
Oriọna-ya adighi-anyu n'abali.
Aka-ya abua ka o setiworo n'osisi ikuku ogho,Ọbu-aka-ya abua ejidesiwo kwa ozele ike.
E, aka-ya abua ka o setiworo rue ob͕eye aru.
N'ihi na ulo-ya nile nēyi uwe uhie.
Ezi ákwà ọcha na ákwà ododo ka uwe-ya bu.
Onye amara n'ọnu-uzọ-ama ka di-ya bu,Mb͕e ọ nānọdu n'etiti ndi-okenye ala.
Uwe ákwà ọcha ka nwayi ahu kpaworo, we re ya;Ihe-ọkiké ka ọ nyeworo onye-ahia.
Ike na ima-nma bu uwe-oyiyi-ya;Ọ nāchì kwa ubọchi di n'iru ọchì.
Iwu nke ebere dikwasi kwa n'ire-ya.
Umu-ya ebiliwo, kpọ ya nwayi ihe nāgara nke-ọma;Di-ya kwa, o nēto kwa ya, si: Ọtutu umu-ndinyom emewo omume kwesiri ndinyom nējide onwe-ha nke-ọma,Ma gi onwe-gi kachasi ha nile.
Amara bu ugha, ima-nma bu kwa ihe-efu:Ma nwayi nke nātu egwu Jehova, nwayi ahu gēnwe otuto Nyenu ya ihe sitere na nke aka-ya abua lutara;Ka ọlu-ya nile to kwa ya n'ọnu-uzọ-ama nile.