Abù nke abù, nke diri Solomon.
Ya were nsutu nile nke ọnu-ya sutum:N'ihi na ihu-n'anya-gi nile di nma kari manya-vine.
Manu-otite-gi nile nēsì ísì ọma;Manu-otite nke nēsì ísì utọ nke awusiri awusi ka aha-gi bu;N'ihi nka ka umu-ab͕ọghọ huworo gi n'anya.
Dọrọm; gi ka ayi gāb͕aso:Eze emewo ka m'ba n'ime-ulo-ya:Ayi gēteghari egwú ọṅù ṅuri kwa nime gi,Ayi gēhota ihu-n'anya-gi nile kari manya-vine:N'izi-ezi nile ka ha huworo gi n'anya.
Onye oji ka m'bu, ma amaram nma,Unu umu-ndinyom Jerusalem,Dika ulo-ikwū nile nke Kida,Dika ákwà-nkwuba nile nke Solomon.
Elelam anya, n'ihi na mu onwem nēji nji,N'ihi na anyanwu achawom.
Umu nke nnem wesaram iwe di ọku,Ha dorom onye-nche ubi-vine-ha nile;Ma ubi-vine nkem, nke m'nwere, ka m'nēcheghi.
Gosim, gi onye nkpuru-obim huworo n'anya,Ebe i nāzù ìgwè aturu-gi, ebe i nēme ka ha makpu n'etiti-ehihie:N'ihi na ọ̀ bu n'ihi gini ka m'gādi ka nwanyi ekpuchiri ekpuchi,N'akuku ìgwè aturu nile nke ndi ejikọtara gi na ha?
Puara onwe-gi so na nzọ-ukwu nile nke ìgwè ewu na aturu,Zù kwa umu-ewu-gi n'akuku ebe-obibi nile nke ndi-ọzùzù-atutu.
Inyinyam nke di n'ub͕ọ-ala FeroKa m'wereworo gi tuara, gi eyìm.
Ntì-gi abua mara nma n'agiri-isi akpara akpa,Olu-gi mara nma n'ihe di oké ọnu-ahia agara aga.
Ihe-ọkpukpa di iche iche nke ọla-edo ka ayi gēmere gi,Ya na nkpọchi ọla-ọcha.
Mb͕e eze nọ n'oche-ya di buruburu,Manu nard nkem sìpuru ísì utọ ya.
N'etiti aram abua ka ọ nānọ ọnọdu-abali.
Uyọkọ nke okoko henna ka onye ihe-ya nātọm utọ burumN'ubi-vine nke En-gedi.
Le, i mara nma, eyìm; le, i mara nma;Anya-gi abua di ka nduru.
Le, i mara nma, gi onye ihe-gi nātọm utọ, e, i di utọ:Ọzọ, ebe ayi nēdina nācha akwukwọ ndu.
Ntuhie nile nke ulo-ayi nile bu cedar,Age-ulo-ayi nile bu asisi fir.
Mu onwem bu rose nke Sheron,Abum urodi nke ndagwurugwu.
Dika urodi n'etiti ogwu,Otú a ka eyìm di n'etiti umu-ndinyom.
Dika osisi apple n'etiti osisi oké ọhia,Otú a ka onye ihe-ya nātọm utọ di n'etiti umu-ndikom.
Nkpuru-ya tọ-kwa-ra okpo-ọnum utọ.
O mere ka m'bata n'ulo manya-vine,Ọkọlọtọ-ya n'elum bu kwa ihu-n'anya.
Werenu mbadamba nkpuru-vine amiri ami b͕am ume, werenu nkpuru-osisi apple me ka arum di ike:N'ihi na onye nāria ọria ihu-n'anya ka m'bu.
Aka-ekpe-ya di n'okpuru isim,Aka-nri-ya nāb͕akum.
Unu umu-ndinyom Jerusalem,Ejim nne-mb͕ada nile, ejikwam nne-ele ọhia nile, b͕a unu iyi,Unu akpọtela, unu eme-kwa-la ka ihu-n'anya teta, ma ọli,Rue mb͕e ọ gātọ ya utọ.
Nāmali elu n'elu ugwu nile, nāwuli elu n'elu ugwu ntà nile.
Onye ihe-ya nātọm utọ yiri mb͕ada ma-ọbu nwa-ele:Le kwa, ọ nēguzo n'azu mb͕idi-ayi,Ọ nēsi na window nile lebata anya,Anya-ya nēsi n'oghere-inara-ifufe nwubata.
Onye ihe-ya nātọm utọ zara, sim,Bilie, eyìm, onye nkem nke mara nma, bia.
N'ihi na, le, mb͕e oyi agabigawo,Oké miri-ozuzo agawo, ọ lawo; Ahuwo okoko-ọhia anya n'ala;Mb͕e abù ọma nke umu-nnunu eruwo,Anuwo kwa olu nduru n'ala-ayi; Osisi fig achawo nkpuru fig-ya nāchaghi acha,Osisi vine nile nāb͕awa okoko,Ha esìpuwo ísì utọ ha.
Bilie, eyìm, onye nkem nke mara nma, bia.
Gi ndurum, nke di na nb͕awa nkume di elu, n'ebe-nzuzo nke ebe di nkputankpu,Me ka m'hu iru-gi, me ka m'nu olu-gi;N'ihi na olu-gi nātọ utọ, iru-gi ma-kwa-ra nma.
Nwuderenu ayi nkita-ọhia nile, bú nkita-ọhia di ntà, ndi nēmebi ubi-vine nile;N'ihi na ubi-vine-ayi nāb͕awa okoko.
Onye ihe-ya nātọm utọ bu nkem, mu onwem bu kwa nke ya:Bú onye ahu nke nāzù ìgwè aturu-ya n'etiti urodi.
Rue mb͕e ifufe anyasi nēfe n'ubọchi, mb͕e onyinyo nile nāb͕alaga kwa,Chigharia, gi onye ihe-gi nātọm utọ, me onwe-gi ka i yie mb͕ada ma-ọbu nwa-eleN'elu ugwu nile nke Beta.
N'elu ihe-ndinam n'abali ka m'chọrọ onye ahu nke nkpuru-obim huru n'anya:Achọrọm ya, ma achọtaghm ya.
M'siri, Biko, ka m'bilie, jegharia n'obodo buruburu,N'amá nile na n'ebe nile sara mbara,Ka m'chọ onye ahu nke nkpuru-obim huru n'anya:Achọrọm ya, ma achọtaghm ya.
Ndi-nche ndi nējeghari n'obodo buruburu hurum:M'we si ha, Ùnu ahuwo onye ahu nke nkpuru-obim huru n'anya?
Mb͕e m'chọtara onye ahu nke nkpuru-obim huru n'anya:Ejiderem ya, arakwaghm ya aka,Rue mb͕e m'mere ka ọ ba n'ulo nnem,Na n'ime-ulo nke nwayi turu imem.
Unu umu-ndinyom Jerusalem,Ejim nne-mb͕ada nile, ejikwam nne-ele ọhia nile, b͕a unu iyi,Unu akpọtela, unu eme-kwa-la ka ihu-n'anya teta, ma-ọli,Rue mb͕e ọ gātọ ya utọ.
Nke anēsurere ya ihe-nsure-ọku nēsì ísì utọ, bú myrrh na frankincense,Site n'ihe nile egwere egwe nke onye-ahia?
Le, ọ bu ihe-ndina-ya, bú nke Solomon nwere;Ọgu ndi-dike atọ di ya buruburu,Site na ndi-dike nke Israel.
Ha nile ji mma-agha, ha bu ndi emeworo ka ha muta ibu agha:Onye ọ bula, mma-agha-ya di n'úkwù-ya,N'ihi egwu n'abali.
Eze, bú Solomon, emeworo onwe-ya otù palanquinSite n'osisi Lebanon.
Ogidi-ya nile ka o jiri ọla-ọcha me,Ala-ya ka o jiri ọla-edo me, ebe-ọnọdu-ya ka o jiri ogho ododo me,Etiti-ya, eji ihu-n'anya me ka ọ buru pavement ọma,Site n'aka umu-ndinyom Jerusalem.
Puanu, umu-ndinyom Zaion, lekwasi Solomon, bú eze, anya,Ka o kpuru okpu-eze nke nne-ya kpubeworo ya n'ubọchi ọlulu-nwunye-ya,Na n'ubọchi ọṅù nke obi-ya.
Le, i mara nma, eyìm, le, i mara nma;Anya-gi abua di ka nduru n'azu ákwà-nkpuchi-gi:Agiri-isi-gi di ka ìgwè ewu,Nke nēdina ala n'akuku ugwu Gilead.
Ezé-gi di ka ìgwè nne-aturu nke akpachaworo aji-ha ọhu,Nke siworo n'isa-aru rigota;Nke ha nile chi umu abua umu abua,Ọ dighi kwa nke b͕a aka nwa n'etiti ha.
Dika ogho uhie ka eb͕ub͕ere-ọnu-gi abua bu,Okwu-ọnu-gi ma-kwa-ra nma:Dika iberibe pomegranate ka akuku egedege-iru-gi buN'azu ákwà-nkpuchi-gi.
Dika ulo-elu Devid, nke ewuru idebe ihe-agha, otú a ka olu-gi di,Nke ekobeworo nnù ọta abua na ọgu iri,Bú ọta ntà nile nke ndi-dike.
Ara-gi abua di ka umu-mb͕ada abua nke bu umu abua nke otù nne-mb͕ada muru,Nke nāta nri n'etiti urodi.
Rue mb͕e ifufe anyasi nēfe n'ubọchi, mb͕e onyinyo nile nāb͕alaga kwa,Mu onwem gēje n'ugwu myrrh,Na n'ugwu ntà frankincense.
I mazuru nma, eyìm;Ọ dighi kwa ntupọ di n'aru-gi.
Si na Lebanon som, nwunye ọhu nkem,Si na Lebanon som:Site n'elu Amana le anya,Site n'elu Senia na Heamon,Site n'ebe-obibi nile nke ọdum.
Site n'ugwu nile nke agu.
I riwo obim, nwa-nnem nwayi;I werewo otù nime anya-gi abua,I werewo kwa otù ihe-inya-n'olu site n'olu-gi, rie obim.
Le ka ihu-n'anya-gi nile si ma nma nke-uku, nwa-nnem nwayi, nwunye ọhu nkem!
Le ka ihu-n'anya-gi nile si di nma nke-uku kari manya-vine!
Le kwa ka ísì utọ nke manu-gi nile di nma nke-uku kari uda nile!
Manu-aṅu nke si n'ub͕ub͕ọ-manu-aṅu abusi ka eb͕ub͕ere-ọnu-gi abua nābusi, nwunye ọhu nkem:Manu-aṅu na miri-ara-ehi di n'okpuru ire-gi;Ísì utọ nke uwe-gi nile di kwa ka ísì utọ Lebanon.
Ubi ab͕ara ogige nke akpachiri akpachi ka nwa-nnem nwayi, bú nwunye ọhu nkem, bu;Ebe-nsuputa-miri akpachiri akpachi, isi-iyi ab͕achiri ab͕achi.
Ome-gi nile bu ogige ọma nke pome-granate, nwere nkpuru di iche iche di oké ọnu-ahia;Henna, ya na osisi manu nard nile, Manu nard na saffron,Calamus na cinnamon, ha na osisi nile nke frankincense;Myrrh na aloes, ha na isi uda nile.
Isi-iyi nke ubi nile ab͕ara ogige ka i bu,Olùlù-miri nke juputara na miri di ndu,Na miri-iyi di iche iche nke nērù erù site na Lebanon.
Teta, gi ifufe Ugwu; bia kwa, gi ifufe Ndida;Fekwasi ubim ab͕ara ogige, ka uda-ya di iche iche we rùpu.
Ka onye ihe-ya nātọm utọ bata n'ubi-ya ab͕ara ogige,We rie nkpuru-ya di iche iche nke di oké ọnu-ahia.
Abatawom n'ubim ab͕ara ogige, nwa-nnem nwayi, nwunye ọhu nkem:Aghọrọwom myrrh nkem, ya na udam;Arachawom ub͕ub͕ọ-manu-aṅum, ya na manu-aṅum;Aṅuwom manya-vine nkem, ya na miri-ara-ehim.
Rienu ihe, ndi-eyim;Ṅuanu ihe-ọṅuṅu, e, ṅujuenu afọ unu ndi ihe-unu nātọm utọ.
Mu onwem nāraru ura, ma obim nēteta:Ọ bu olu nke onye ihe-ya nātọm utọ nāku aka n'uzọ, si,Megherem uzọ, nwa-nnem nwayi, eyìm, ndurum, onye nkem nke zuru okè:N'ihi na isim juputara n'igirigi,Agiri-isim juputara n'ọbubu-miri nke abali.
Eyipuwom uwem; #m'gēsi aṅa yiri ya?
Asawom ukwum abua; #m'gēsi aṅa me ka ha rue inyi?
Onye ihe-ya nātọm utọ setipuru aka-ya tiye n'oghere uzọ,Afọm we me nkpatu n'ihi ya.
Mu onwem biliri imeghere onye ihe-ya nātọm utọ uzọ;Akam abua nābusi kwa na myrrh,Nkpisi-akam nile nābusi kwa na myrrh nērù erù,N'elu nkpisi nile nke ugodi.
Mu onwem meghere onye ihe-ya nātọm utọ uzọ;Ma onye ihe-ya nātọm utọ wezugarari onwe-ya, gabiga.
Nkpuru-obim apuwori mb͕e o kwuru okwu:Achọrọm ya, ma Achọtaghm ya;Akpọrọm ya òkù, ma ọ zaghm.
Ndi-nche ndi nējeghari n'obodo buruburu hurum,Ha tirim ihe, b͕uem mma;Ndi-nche mb͕idi nile nke obodo chipuru ákwà-nb͕ochim n'arum.
Ab͕awom unu iyi, unu umu-ndinyom Jerusalem, ọ buru na unu ahu onye ihe-ya nātọm utọ,Gini ka unu gēgosi ya?
Na onye ọria ihu-n'anya nāria ka m'bu.
Gini ka onye ihe-ya nātọ gi utọ bu kari onye ọzọ ihe-ya nātọ madu utọ,Gi onye mara nma n'etiti ndinyom?
Gini ka ihe-ya nātọ gi utọ bu kari onye ọzọ ihe-ya nātọ madu utọ,Na i b͕awo ayi iyi otú a?
Onye ihe-ya nātọm utọ di ọcha nācha kwa uhie uhie,Onye emeworo ka ọ di elu dika ọkọlọtọ kari orú nnù na nnù ise.
Isi-ya di ka ọla-edo ọma nke anuchara anucha,Agiri-isi-ya nēruda eruda dika igu nkwu, nēji nji dika ugolo-ọma.
Anya-ya abua di ka nduru n'akuku miri-iyi;Nāsa onwe-ha nime miri-ara-ehi, nānọdu n'akuku miri-iyi di iche iche juputara na miri.
Eb͕ub͕ere-ọnu-ya abua di ka urodi, nābusi myrrh nērù erù.
Aka-ya abua di ka nb͕a-aka ọla-edo, nke ahiọgideworo beryl nime ha:Afọ-ya di ka ọdu nwupuru enwupu, nke ejiworo sapphire kpuchie ya.
Ogwe-ukwu-ya abua di ka ogidi marble, nke atọworo ntọ-ala-ha n'elu ukwu ọla-edo anuchara anucha:Iru-ya di ka Lebanon, mara nma nke-uku dika cedar.
Okpu-ọnu-ya tọkarisiri utọ: e, aru-ya nile bu ihe anāchọsi ike.
Nka bu onye ihe-ya nātọm utọ, nka bu kwa eyìm,Unu umu-ndinyom Jerusalem.
Òle ebe onye ihe-ya nātọ gi utọ jeworo,Gi onye mara nma n'etiti ndinyom?
Ka ayi we soro gi chọ ya?
Onye ihe-ya nātọm utọ aridaruwo ubi-ya ab͕ara ogige, rue nkpuru nile nke uda,Izù ìgwè aturu-ya n'ubi-ya nile ab͕ara ogige, na ichikọta urodi.
Mu onwem bu nke onye ihe-ya nātọm utọ, onye ihe-ya nātọm utọ bu kwa nkem:Bú onye ahu nke nāzù ìgwè aturu-ya n'etiti urodi.
Onye mara nma ka i bu, eyìm, dika Tiaza,I mara nma nke-uku dika Jerusalem,I bu onye anātu ujọ dika usu-ndi-agha chi ọkọlọtọ.
Wepu anya-gi abua n'irum,N'ihi na ha onwe-ha akpaliwom elu.
Agiri-isi-gi di ka ìgwè ewu,Nke nēdina ala n'akuku ugwu Gilead.
Ezé-gi di ka ìgwè nne-aturu,Nke siworo n'isa-aru rigota;Nke ha nile chi umu abua umu abua,Ọ dighi kwa nke b͕a aka nwa n'etiti ha.
Dika iberibe pomegranate ka akuku egedege-iru-gi buN'azu ákwà-nkpuchi-gi.
Na umu-ab͕ọghọ nādighi ọnu-ọgugu.
Nání otù ka ọ bu, bú ndurum, onye nkem nke zuru okè;Nání otù nwa nne-ya muru ka ọ bu;Onye arọputara arọputa nke nwanyi muru ya nwere ka ọ bu.
Umu-ndinyom huru ya, we si na ọ bu onye ihe nāgara nke-ọma;E, ọgu eze-nwanyi atọ ahu na ọgu ndinyom anọ ahu, bú iko, ha we to ya.
Nke mara nma dika ọnwa,Nēnwu ka anyanwu,Onye anātu ujo dika usu-ndi-agha chi ọkọlọtọ?
Rue ubi walnut ab͕ara ogige ka m'ridara,Ilekwasi akwukwọ ndu nke ndagwurugwu anya,Ihu ma osisi vine amawo ifuru,Na ihu ma osisi pomegranate ab͕awawo okoko.
Mb͕e m'kāmaghi, nkpuru-obim doromN'etiti ub͕ọ-ala nke ndim amara aha-ya.
Lata, lata, gi nwanyi Shulam;Lata, lata, ka ayi we lekwasi gi anya.
Gini mere unu gēji lekwasi nwanyi Shulam anya,Dika ilekwasi otite-egwú nke Mahanaim?
Le ka nzọ-ukwu-gi nile si ma nma n'akpukpọ-ukwu sandal, gi nwa-nwanyi nke onye amara aha-ya!
Apata-ukwu-gi abua nke di buruburu di ka ihe-ichọ-nma,Ọlu aka onye-ǹkà.
Otubo-gi di ka ọkwa di buruburu,Ka manya-vine agwara agwa ghara ikọ nime ya:Afọ-gi di ka obo ọka wheatNke eji urodi b͕a ya buruburu.
Ara-gi abua di ka umu-mb͕ada abuaNke bu umu abua nke otù nne-mb͕ada muru.
Olu-gi di ka ulo-elu nke ọdú;Anya-gi abua di ka ọdọ-miri nke di nime Heshbon, n'akuku ọnu-uzọ-ama Bat-rabim;Imi-gi di ka ulo-elu LebanonNke chere Damaskọs iru.
Isi-gi nke di n'elu gi di ka Kamel,Agiri-isi nke isi-gi di kwa ka ogho ododo;Ekeworo eze ab͕u na nruda-ya nile.
Le ka i si ma nma nke-uku, le kwa ka i si di utọ nke-uku,Gi ihu-n'anya, n'ihe-utọ nile!
Ogologo-gi nka yiri nkwu,Ara-gi abua yiri uyọkọ nkpuru-vine.
M'siri, M'gārigo elu nkwu,M'gējide igu-ya aka:Biko, ka ara-gi abua di kwa ka uyọkọ osisi vine,Ka ísì utọ nke imi-gi di kwa ka nkpuru-osisi apple; Ka okpo-ọnu-gi di kwa ka manya-vine makarisiri nma,Nke nāsughari n'iko nke-ọma nye onye ihe-ya nātọm utọ,Nke nērùbà nwayọ n'eb͕ub͕ere-ọnu abua nke ndi nāraru ura.
Mu onwem bu nke onye ihe-ya nātọm utọ,N'arum ka ọchichọ-ya di kwa.
Bia, gi onye ihe-gi nātọm utọ, ka ayi pua ba n'ọhia;Ka ayi nọ ọnọdu-abali n'obodo ntà.
Ka ayi bilie n'isi-ututu je rue ubi-vine nile;Ka ayi hu ma osisi vine amawo ifuru,Ma okoko-ya ab͕awawo, Ma osisi pomegranate ab͕awawo okoko:N'ebe ahu ka m'gēnye gi ihu-n'anyam.
Mandrake nile nēsì ísì utọ,Ọzọ, n'elu ọnu-uzọ-ayi nile ka nkpuru-osisi nile di oké ọnu-ahia di, nke-ọhu na nke-ochie,Nke m'kpakọbaworo gi, onye ihe-gi nātọm utọ.
Ọ gādim nọ̄ nma ma asi na i dirim ka nwa-nnem nwoke,Nke miworo ara abua nke nnem!
Mb͕e m'huru gi n'èzí, m'gēsutu gi ọnu;Ma ọ dighi onye gēledam anya.
M'gēduru gi, me ka i ba n'ulo nnem,I gēzím ihe;M'gēme ka i ṅua manya-vine ufọdu etiyere ihe-ísì-utọ,Ka i ṅu kwa manya pomegranate nkem ufọdu.
Aka-ekpe-ya gādi n'okpuru isim,Aka-nri-ya gāb͕akum.
Unu umu-ndinyom Jerusalem, ab͕am unu iyi,Gini mere unu ji akpọte ihu-n'anya?
Rue mb͕e ọ gātọ ya utọ.
Dabere n'aru onye ihe-ya nātọ ya utọ?
N'okpuru osisi apple ka m'kpọtere gi:N'ebe ahu ka ime gi nēme nne-gi,N'ebe ahu ka ime nēme ya, o we muputa gi.
Tukwasim dika nb͕a-aka-akàrà n'obi-gi dika nb͕a-aka-akàrà n'ogwe-aka-gi:N'ihi na ihu-n'anya di ike dika ọnwu;Ekworo siri ike dika ala-mọ:Nnwupu-ya nile bu nnwupu nke ọku,Ire-ọku nke Ja onwe-ya.
Osimiri nile agaghi-erikpu kwa ya:Ọ buru na onye ọ bula gēnye àkù nile nke ulo-ya n'ihi ihu-n'anya,Agēleda ya anya nke-uku.
Ayi nwere otù nwa-nne nwayi di ntà,Ma ọ dighi ara ọ kpuru:Gini ka ayi gēmere nwa-nne-ayiN'ubọchi mb͕e agēkwu okwu-ya?
Ayi gēwukwasi ya ulo-elu nke ọla-ọcha:Ma ọ buru na ọ bu ọnu-uzọ,Ayi gēji ibo cedar mechibido ya.
Mu onwem bu mb͕idi, aram abua di kwa ka ulo-elu-ya:Mb͕e ahu adim n'anya-ya dika onye nāchọta udo.
Solomon nwere ubi-vine nime Beal-hamon;Ọ nyere ubi-vine ahu n'aka ndi-nche;Onye ọ bula n'ọnọdu nkpuru-ya gēweta nnù ego ọla-ọcha abua na ọgu iri.
Ubi-vine nkem, nke m'nwere, di n'irum:Nnù abua na ọgu iri ahu gādiri gi, Solomon,Ọgu iri gādi-kwa-ra ndi nēche nkpuru-ya.
Gi onye bi n'ubi ab͕ara ogige,Ndi ejikọtara gi na ha nāṅa nti olu-gi:Mem ka m'nuru ya.
B͕alaga, gi onye ihe-gi nātọm utọ,Yi kwa mb͕ada ma-ọbu nwa-eleN'elu ugwu nile nke uda di iche iche.